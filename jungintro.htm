<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="En kort introduktion till C.G. Jungs psykologi och dess begrepp, såsom det kollektivt omedvetna och synkronicitet.">
<META NAME="keywords" CONTENT="jungiansk psykologi, C.G. Jung">
<META NAME="author" CONTENT="Mats Winther">
<link rel="canonical" href="http://mlwi.magix.net/jungintro.htm">
<TITLE>Om Jungiansk Psykologi</TITLE></HEAD>
<BODY>

<div style="clear:left; margin:2px 4px 0px 3px;"><A HREF="index.htm"><img src="gifs/ghome_bsv.gif"  ALT="HOME"></A></div>
<div style="float:left; margin:0px 4px 0px 3px;"><A HREF="index.htm"><IMG src="gifs/green_but.gif"  alt="PDF"></A></div>
<DIV class="middle">
<H1>Om Jungiansk Psykologi</H1>
<P><br><br><IMG
SRC="jungpic.gif" height="195" width="177" ALT="C.G. Jung" style="float:left; margin-bottom:10px; margin-top:4px; margin-right:8px;">
Carl&nbsp;Gustav&nbsp;Jung,&nbsp;1875-1961, schweizisk psykolog och
religionshistoriker, bildade skola inom psykologin. Hans inriktning kom att
kallas analytisk psykologi. Jung har myntat flera vanliga begrepp såsom
&lsquo;associationstest&rsquo;, &lsquo;extraversion-introversion&rsquo;, &lsquo;individuation&rsquo;,
&lsquo;arketyp&rsquo;, samt formulerat en teori om omedvetna &lsquo;komplex&rsquo;. Jung har gjort betydande insatser inom religionshistorien,
speciellt inom fälten gnosticism och alkemi. Jungs skola är icke-reduktionistisk,
som innebär att psyket betraktas som självständigt existerande. Teorin bygger på att <i>det omedvetna</i> härbärgerar objektiva och
empiriskt iakttagbara <I>arketyper.</I> Det invanda synsättet är ju
omvänt, nämligen att det psykiska ses som subjektivt och
yttervärlden som objektiv. Men inom analytisk psykologi räknar
man även med ett lager av psyket som är objektivt, och som går utanför den subjektiva delen som är
egots domäner. Den empiriska regionen kallas
<I>det kollektiva omedvetna.</I> Teorin om det objektiva psyket har kritiserats
för att vara alltför &ldquo;metafysisk&rdquo;, men har ändå
visat sig fruktbar och fungerar utmärkt som förklaringsmodell i många
sammanhang, exempelvis inom religionshistorien. Men olikt materiella ting betraktas de arketypiska komplexen 
ej såsom helt  
oberoende av subjektet.</P>
<p style="clear:left;"><SPAN class="shead">Psykets
struktur</SPAN></P>
<P>Begreppsmässigt skiljer man på det <I>personliga</I>
och det <I>kollektiva</I> omedvetna, även om det inte existerar någon
tydlig gränslinje. Det personliga omedvetna är enkelt uttryckt de
personliga innehåll som existerar under medvetandets tröskel.
Det kollektiva omedvetna, å andra sidan, är de omedvetna innehåll
som vi människor bär på gemensamt. Det innebär ej att vi delar
<I>samma</I> omedvetna, utan skall förstås som att vi ärver
likadana kollektiva psykiska dispositioner, s.k. arketyper. Precis som  våra
kroppar uttrycker både individuella och kollektiva särdrag i våra
utseenden och inre organ, så är också psykets struktur en
blandning av individuella och kollektiva drag. Men Jung har försöksvis utvidgat denna bild till den <i>psykoida</i> nivån, som kan tolkas som ett gemensamt världsomfattande omedvetet. Det medvetna egot betraktas inom
den analytiska psykologin som en ö omgivet av ett väldigt hav som är
det omedvetna.</P>
<IMG SRC="pschart.gif" height="393" width="489" ALT="bild av psyket">
<P>Det <I>personliga omedvetna</I> tillhör
egentligen ego-personligheten. Bilden ovan exemplifierar en relativt omedveten
person som ännu ej förmått <I>integrera</I> det personliga omedvetna, dvs. medvetandegjort de innehåll som finns där. Om man föreställer sig egot som en ö i
ett hav, så finns alltså möjligheten att egot fortsätter
att höja sig över havets yta, så att ön blir större
och får en omfattning som motsvarar den andra cirkeln på bilden. Först
när individen uppnått denna nivå av självkännedom så
är han/hon redo för mötet med det kollektivt omedvetna&nbsp;&mdash;
mystikens eviga källa. Havet är förövrigt en vanligt förekommande
drömsymbol symboliserande det omedvetna. De varelser som simmar under ytan i en
dröm föreställer då de omedvetna innehållen, medan
exempelvis en segelbåt får symbolisera det medvetna egot som flyter
ovanför medvetandets tröskel, dvs. havsytan i drömbilden. Men även
&ldquo;ovanför&rdquo; finns omedvetna innehåll, nämligen fåglarna. (Se också: Psykologilexikon, <a href="https://www.psykologiguiden.se/psykologilexikon/?Lookup=kollektivt+omedvetna" title="Psykologilexikon: kollektivt omedvetna">kollektivt omedvetna.</a>)
</P>
<p><SPAN class="shead">Arketyper
och komplex</SPAN></P>
<P>Den omedvetna delen av egot kallas för
<I>skuggan</I>, som är ett mycket vanligt förekommande <I>komplex</I>
i det omedvetna. Typiskt är att skuggan konstitueras av de mindre
acceptabla dragen i personligheten, eller står i konflikt med den medvetna självbilden. Ett komplex är ett konglomerat av innehåll
som samlats kring en arketyp. Därmed erhåller
arketypen stora mängder psykisk energi (<I>libido</I> i jungiansk
terminologi) och blir därför störande för medvetandet. Libido i
jungiansk tappning är en neutral energiform motsvarande energibegreppet
inom modern fysik. <BR><BR>Med &ldquo;skuggan&rdquo; avses vanligtvis <I>komplexet</I>
skuggan som är den mörka sidan av egot. Den här delen av det
omedvetna betecknas &ldquo;det undermedvetna&rdquo; i freudiansk terminologi. 
Den termen används ej i jungiansk psykologi eftersom det omedvetna är
oerhört mycket större än egots undertryckta innehåll.
Dessutom &ldquo;omges&rdquo; egot på alla sidor av det omedvetna. Det
omedvetna är inte &ldquo;under&rdquo; det medvetna, eftersom det ej endast
är tillhåll för instinkter och förträngda önskningar.
I det kollektiva omedvetna finns även innehåll av mer andlig natur som 
måste anses stå &ldquo;högre&rdquo; än egot. Förövrigt,
vad gäller skuggan så får man ej glömma att skuggans arketyp även
ansamlar kollektiva innehåll, nämligen de negativa omedvetna dragen som
exempelvis ingår i en nationalkaraktär.</P>
<IMG SRC="egochart.gif" ALT="bild av egot">
<P>För att förstå
komplexbegreppet kan man studera <I>elektrakomplexet</I>
som är den kvinnliga motsvarigheten till <I>oidipuskomplexet.</I>
Etiologiskt följer den samma mekanismer. När den erotiska utvecklingen
framskrider så utvecklas hos flickor en svartsjuka mot modern, som ses som
en rival. Detta är elektrakomplexet. Om inte den unga kvinnan uppnår
själslig självständighet visavi föräldrarna så
aktiveras elektrakomplexet, något som ofta orsakar neurotiska störningar.
Komplexet inger &ldquo;omoraliska&rdquo; impulser, och den neurotiska yttringen
består i ett försvar mot dessa. Konsekvenserna kan yttra sig på
två sätt: antingen direkt när flickan utvecklar ett emotionellt
beroende av fadern och samtidigt ett våldsamt motstånd mot modern,
eller indirekt (dvs. kompensatoriskt) när relationen till fadern blir
irriterad och antagonistisk, medan relationen till modern blir foglig. <BR><BR>När
det gäller Jungs förståelse av elektra- och oidipuskomplexen så
är det centrala att dessa komplex förekommer hos <I>alla</I> människor.
De förekommer även hos de som aldrig har haft någon
kontakt med sina riktiga föräldrar, utan istället har växt upp i
fosterhem. Jung analyserade sådana fall, och komplexen var där lika
utvecklade som i övriga fall. Enligt Jung förminskar detta
barndomsupplevelsernas etiologiska betydelse, då komplexen är förekommande
hos var och en. I själva verket uppträder neurosen vid <i>regress</i> (tillbakautveckling) av
libido, som innebär att incestkomplexet är att
betrakta som regressiv fantasiformation, och därmed ej är egentligt verklig. 
<br><br>
Konflikten har alltså att göra
med ett vidmakthållande av en infantil attityd. Det är alltså
<I>icke</I> en produkt av verkliga incestuösa önskningar som skulle dölja
regressiva fantasier. I själva verket aktiveras elektrakomplexet pga. en
regress av libido. Vore det inte så skulle ju en hysterisk sjukdom
bryta ut hos var och en, eftersom incestkomplexen är allestädes närvarande.
Resonemanget är centralt för förståelsen av Jung.
Komplexen är närvarande hos var och en eftersom de är <I>kollektiva</I>
och <I>arketypiska.</I> Neurosens etiologiska sammanhang förstås som
en <I>fixering</I> vid infantila fantasier. De betraktas ej såsom orsakade av själva
förekomsten av infantila fantasier, som ju finns hos var
och en. Det är därför Jung menar att barndomsupplevelsens
betydelse måste nedtonas, och orsaken till neurosen måste främst sökas
i nuet. Frågan måste formuleras: vad är det i nuet som har utlöst
fixeringen vid komplexet?<BR><BR>Som exempel på hur de arketypiska komplexen
påverkar oss, kan man betrakta kvinnans <I>animus.</I>
För förståelsen av specifik kvinnlig och manlig psykologi är
<I>anima-</I> respektive <I>animuskomplexet</I> mycket viktiga. Med animus
menas hos kvinnan ett &ldquo;funktionellt komplex&rdquo; eller omedveten
personlighet av maskulin karaktär. Precis som vi har en personlighet riktad
utåt så har vi ett ansikte eller personlighet riktad inåt, som
förhåller sig till de inre psykiska processerna. En attityd gentemot
skeendena i ens inre blir, liksom den yttre personligheten, inrotad och vanemässig.
Detta komplex förblir mer eller mindre autonomt och oföränderligt.
Anima/animus förhåller sig komplementärt till den yttre
personligheten, nämligen <I>personan</I>&nbsp;&mdash; masken man bär mot yttervärlden. En kvinna har därför en
maskulin inre personlighet&nbsp;&mdash; animus. 
<br><br>
Diskrepansen elektra/oidipuskomplex är
svag. Skillnaden mellan mannens anima och kvinnans animus är däremot
tydlig. Kvinnor är i det inre förhållningssättet
annorlunda än män. Bl.a. är kvinnans animus splittrad, till
skillnad från mannens anima (i det typiska fallet). Det finns en mångfald
av &ldquo;idealiska&rdquo; manstyper som kvinnor projicerar sitt själskomplex
på. Eftersom kvinnans animus är splittrad så kan dessa
manstyper, i mäns ögon, förefalla märkligt tunna. En typisk
sol-och-vårare behöver inte uppvisa någon särdeles
komplett mänsklighet för att vara effektiv. Det beror på att
resten av kvinnans själskomplex är projicerade på andra män,
antingen historiskt eller i nutid. Den kluvna animus, precis som mannens
anima, är ett moraliskt problem för individen.<BR><BR>När man
talar om arketyper såsom skuggan, anima, den vise mannen, osv., så
avses alltså motsvarande komplex i det omedvetna såsom det har
formerat sig under individens uppväxt. Det arketypiska komplexet bär
alltid på bilder som hänger samman med ens egen kulturkrets. Därför
ser de arketypiska bilderna olika ut beroende av individens kulturella tillhörighet.
Dock finns alltid en tydligt urskiljbar kärna som är gemensam för
hela mänskligheten.<BR><BR>Arketypen
<I>som sådan,</I> nämligen den form som förs vidare till nästa
generation, kan ej bära innehåll
motsvarande bilder. Arketypen, som sådan, är <i>medvetandetranscendent</i>,
dvs. överskrider medvetandet, och kan därför liknas vid instinkten såsom
den förs vidare till nästa generation. Om man betraktar instinkten
som <I>disposition för beteenden</I> så är arketypen <I>disposition
för id&eacute;er och bilder.</I> Instinkten är således mer <I>kroppslig</I>
medan arketypen är mer <I>psykisk</I> till sin natur. Gränsen
är dock flytande och man kan bildligt betrakta arketyper och
instinkter såsom förekommande på olika sidor av ett 
ljusspektrum; instinkterna på den infraröda och arketyperna på den ultravioletta sidan.<BR><BR>Notera att vi i dagligt tal avser det <I>arketypiska
komplexet</I> när vi talar om exempelvis animan. Det arketypiska
komplexet är nämligen kvalitativt annorlunda än arketypen som sådan,
som ju endast är den tomma form som förs vidare genetiskt. Betänk
att egot är ett sådant komplex i psyket. Det skiljer sig dock från
de övriga komplexen såtillvida att det äger ett 
stark medvetande som ibland kan symboliseras av ett kraftigt ljus i drömmar. Men de
övriga arketypiska komplexen är i vissa avseenden lika egot. De äger
en relativ autonomi i psyket och har en viss nivå av medvetenhet, om än
betydligt svagare än egots. Vad som inträffar vid akut schizofreni, när
individen hör röster, är att egot förlorat sitt
starka ljus. Då framträder de svagare ljusen såsom stjärnorna
på natthimlen efter att solen (egot) gått ned. De gör sig då
hörda på ett okontrollerbart sätt. Det blir i dessa fall smärtsamt
uppenbart att de arketypiska komplexen är autonoma personligheter. På
nätterna i våra drömmar framträder de i
personifierad form. Inom religionshistorien, exempelvis i grekisk mytologi, förekommer
de som gudarna från exempelvis Olympen. Gudarnas boning, eller himmelriket, får
då symbolisera det kollektiva omedvetna. Begreppen <I>arketyp</I> och
<I>arketypiskt komplex</I> används, något slarvigt, som utbytbara
begrepp. (Se också: Psykologilexikon, <a href="https://www.psykologiguiden.se/psykologilexikon/?Lookup=arketyp" title="Psykologilexikon: arketyp">arketyp</a>, <a href="https://www.psykologiguiden.se/psykologilexikon/?Lookup=elektrakomplexet" title="Psykologilexikon: elektrakomplexet">elektrakomplexet</a>, <a href="https://www.psykologiguiden.se/psykologilexikon/?Lookup=oidipuskomplexet" title="Psykologilexikon: oidipuskomplexet">oidipuskomplexet</a>, <a href="https://www.psykologiguiden.se/psykologilexikon/?Lookup=animus" title="Psykologilexikon: animus, anima">animus, anima</a>.)</P>
<P><SPAN class="shead">Symboler</SPAN></P>
<P><IMG
SRC="mandala.jpg" ALT="tibetanska munkar skapar mandala" style="float:left; margin-bottom:10px; margin-top:4px; margin-right:8px;">
Hos&nbsp;Jung&nbsp;är&nbsp;symbolens&nbsp;betydelse
medvetandetranscendent. Det är därför som symboler kommer till
användning inom religionerna samt tar sig uttryck i drömmar. Vi
tvingas nämligen använda symboler när tecknen och orden inte räcker
till. Symbolen överskrider språklig formuleringsförmåga. Mestadels fungerar det omedvetna symboliskt. Den mest triviala språkliga
företeelse, föremål eller händelse, kan iklädas den mest arketypiska
form i våra drömmar. En gråsparv man iakttagit på
dagen, kan i nattens drömmar kopplas samman med motiv som anknyter till den
bevingade draken och hans död och pånyttfödelse. Den jungianska
ståndpunkten är att den omedvetna symboliska verkligheten utgör den absolut övervägande delen av psyket. Medvetandet, som är den konceptuella funktionen specialiserad 
på tecken och språk, är visserligen extremt betydelsefull, men ändå betydligt mindre i omfattning. Det är därför
som symbolen måste ges företräde framför tecknet. Det är
här som filosofin brukar gå vilse. Man uppehåller sig nästan
uteslutande vid konceptuella begrepp och arbetar ej med medvetandeöverskridande
symbolik. Symboler är arketypiska, som innebär att de bygger på medfödda och allmänmänskliga
former. Ett exempel på en sådan medfödd arketyp är
kvarterniteten (fyrtalet) som uttrycker totalitet och fullkomlighet. En välkänd
helhetssymbol är exempelvis de österländska mandalabilderna, såsom de tibetanska. De beskriver ofta fyrtalet i en
eller annan form. </P>
<p style="clear:left;"><SPAN class="shead">Projektioner</SPAN></P>
<P>Ett viktigt tema i jungiansk psykologi är
<I>projektionerna.</I> Projektioner inträffar kontinuerligt, då det
som är omedvetet oundvikligen blir projicerat på omgivningen. Det innebär
att man förlägger egenskaper från det omedvetna hos omvärlden.
Ett barn projicerar exempelvis den medfödda fadersarketypen på sin
fader, eller på någon annan mansfigur i sin närhet. På
liknande sätt börjar en nykläckt andunge följa vad som än
befinner sig i dess närhet, i tron att detta objekt, exempelvis en
sopkvast, är dess mor. Projektioner är nödvändiga för
att en människa skall ha drivkraft att stiga ur sängen på
morgonen. Emellertid existerar en form av projektioner som är ett ständigt
gissel för mänskligheten, nämligen <I>skuggprojektioner.</I>
</P>
<P>När skuggan (se tidigare) projiceras på
människor i omgivningen så medför det att man förlägger
sin egen mörka sida hos andra. Eftersom en omogen individ är omedveten
om sin egen skugga, så förblir den projicerad på
omgivningen. Det är därför som C.&nbsp;G.&nbsp;Jung i sina böcker
ständigt påminner om att man måste medvetandegöra sin
skugga. Om man blir medveten om den så existerar den ju ej längre i det
omedvetna och blir således ej projicerad. Därmed har man
fått kontroll över sin mörka sida, som ej längre behöver
drabba ens medmänniskor. Det är skuggprojektionernas problematik
som Jesus åsyftar när han säger: &ldquo;Varför ser du flisan
i din broders öga men märker inte bjälken i ditt eget öga?&rdquo;
(Matt. 7:3). En projektion behöver nämligen endast en trivial omständighet
för att falla ut; en felsägning är tillräcklig.<BR><BR>Det
är skuggproblematik som ligger bakom syndabocksyndromet på
arbetsplatser och skolor. En allvarlig form av skuggprojektion är när
den <i>kollektiva skuggan</i>, dvs. ett helt folks skugga, projiceras på ett
annat folk. Det var tydligt i mellankrigstidens Tyskland, då judarna ansågs
bära skulden för allt elände, såsom att Tyskland förlorade världskriget,
att arbetslösheten var skyhög, m.m. I själva verket var
det tyskarnas egna svaga sida, deras kollektiva mindervärdeskomplex orsakat
av deras historiska eftersläpande, som var den främsta orsaken. Men om ett
folk förblir omedvetet om sin egen folksjäl så blir den
projicerad på ett annat folk. Därför menar Jung
att varje folk måste medvetandegöra sin särart, både
dess starka och svaga sidor. På så sätt undviker man rasismen i
framtiden. Men denna insikt går ju på tvärs med dagens
relativistiska och utslätade kultursyn, som förutsätter att alla
folk i grunden är likadana bakom sina yttre attribut och speciella vanor.
Därmed förtränger folk sin särart och projicerar den istället.
Kollektivistisk multikulturalism finner därmed sin dubbelbild i den
kollektivistiska rasismen. För att råda bot på sådana
omständigheter så måste både individen och kollektivet
medvetandegöra sina respektive skuggor. 
</P>
<P><SPAN class="shead">Psykets
natur</SPAN></P>
<P> Psyket betraktas som en höggradigt självständig
verklighet som ej gärna kan reduceras till logiska modeller eller till hjärnans
struktur. Exempelvis, den <i>numinösa</i> (andaktsfulla) känslan kan härledas ur de föreställningar
och förklaringsmodeller som den primitiva människan formulerade, men
framförallt ur upplevelsen av tillvaron och de mekanismer som kom till
uttryck i kampen för tillvaron. Dessa upplevelser och föreställningar
fördes vidare genom generationerna tills de blev ärftliga i arketypisk form. På så sätt inrättas alltså dispositioner för
hur tillvaron upplevs. Dispositionen, dvs. arketypen, utvecklar autonomi i
individens psyke och kan idag ge upphov till spontana religiösa
erfarenheter. Arketypen är därför inte härledbar, varken från
filosofisk logik eller från hjärnans funktionssätt. Det är
ju psyket som genom en evolutionsprocess har skapat den.<BR><BR>En
personlig reflektion: det är ett problem för många att betrakta
psyket som lika verklig som materien. Men vad är materia egentligen? Vi vet
att materia är en energiform. Men vad är energi? Energi är ett
begrepp uppfunnet av fysikerna för att underlätta deras beräkningar.
Följaktligen är vår blinda &ldquo;tro&rdquo; på materien en
psykisk projektion även det. Materien tycks varken mer eller mindre
verklig än Platons filosofi eller psykets arketyper. En matematikers psyke
definierar spiralens matematiska egenskaper. Men är spiralen bara en
fantasi i matematikerns hjärna? Spiraler existerade i spiralgalaxerna innan
människans psyke kom till. Eller äger inte galaxens spiral någon
verklighet? Består den sanna verkligheten av galaxens <I>substans</I>
medan <I>formen</I> ej har samma status? Platon avgjorde att det var <I>formen</I>
som var den sanna verkligheten medan substansen endast var en grov återspegling.
Moderna materialister intar motsatt ståndpunkt. Men det går troligen inte
att avgöra vilken av universums nivåer som har företräde.
Det naturliga är att ge materia och psyke likvärdig
verklighetsstatus.</P>
<P><SPAN class="shead">Religionen
i jungianskt perspektiv</SPAN></P>
<P>En viktig arketyp inom jungiansk psykologi är
<I>Självet.</I> Det är <I>den psykiska totalitetens arketyp</I> mot
vilken den psykiska mognadsprocessen, <I>individuationsprocessen,</I> tycks sträva.
Enligt Jung är Självet kvalitativt närstående vårt
gudsbegrepp. Det är den arketyp som är grundläggande för de
monoteistiska religionerna. De psykologiska begreppen kan tyckas
förminska den religiösa världsbilden till &ldquo;psykologiska arketyper&rdquo;,
men Jung hävdar att exempelvis en kristen inte behöver betrakta
psykologin på det negativa sättet. En troende person måste först
och främst tillerkänna det gudomliga förmågan att manifestera sig
i människosjälen. Det är nämligen genom psyket vi iakttar allting,
inklusive det överjordiska. Vi vet ju inte ens vad &lsquo;materia&rsquo; är <I>i
sig självt.</I> Vi kan endast beskriva dess egenskaper något så
när korrekt på matematisk väg. Vi har alltså uppfunnit ett
matematiskt språk för att kunna beskriva detta dunkla
fenomen. <BR><BR>Låt oss göra samma sak med de andliga
fenomenen. Psykologins språk, dess arketypiska terminologi, kan betraktas
som ett termförråd med vilket vi kan relatera till det gudomliga och beskriva den
andliga sfären. Även om gudsuppenbarelsen lånar sina bilder av
omedvetna arketyper, så vet vi ju ej varifrån ingivelsen
ursprungligen emanerar. Även om psykologin som vetenskap är
oberoende av den hypotesen, så kan ju det visionära innehållet ha haft sin utlösande
faktor i en överjordisk sfär. Den psykologiska och arketypiska klädnad
som uppenbarelsen iklär sig torde vara formulerad enligt det språk
som Gud ursprungligen infattade i människosjälen såsom
arketyper. Faktum är att det behövs ett språk, nämligen ett
tolkningsmönster, om vi skall kunna erfara det gudomliga såväl som
det världsliga. I och med att vi tillägnar oss detta kommunikationsmedel, så lär
vi oss också relatera till det gudomliga. För att människor skall kunna
tala med varandra behöver vi grammatikaliska regler och språkliga
konventioner. Det förhåller sig likadant i relationen till det
andliga. Enligt det synsättet kan en psykologisk och
en religiös ståndpunkt förenas.<BR><BR>I enlighet med
resonemanget om det objektiva psyket så finner man att Gud kan manifestera
sig som objektivt psykiskt fenomen i människosjälen. Det finns
arketyper i det objektiva psyket som ger upphov till det empiriskt
existerande psykiska komplexet som betecknas <I>Självet.</I> Manifestationer från
Självet kan tolkas som tecken från Gud, om man förutsätter
en bakomliggande transcendens. Sådana händelser tillgår på samma sätt
som när andungen får syn på modern. Andungen har denna
disposition medfödd, och modersbilden faller på plats när fågelungen
får syn på i stort sett vad som helst. På liknande sätt förhåller
det sig med människans relation till Gud. Ännu idag i traditionella kulturer
kan människor bete sig på motsvarande sätt som de
nykläckta andungarna. Typiskt är nämligen att man projicerar den numinösa känslan
på ett objekt utanför sig själv. Projektionen kan falla ut på
en karismatisk människa, på en albinobjörn, eller kanske på
ett majestätiskt berg. När gudsbilden har &ldquo;fallit på plats&rdquo;
så börjar människorna bete sig enligt de mönster som de
arketypiska dispositionerna förutsäger. Tillbedjarna börjar visa djup vördnad
och underkastelse, frambär offer, m.m. Det liknar mekanismerna hos andungarna, även om det rör sig om helt
andra arketyper och beteendemönster. Slutsatsen blir att det gudomliga kan tänkas vara objektivt existerande såsom fenomen i det kollektiva psyket.
<BR><BR>Ett exempel på empirisk gudserfarenhet är Swedenborgs
Londonvision. Emanuel&nbsp;Swedenborg satt ensam och åt i ett värdshus i
London, när han plötsligt blev varse en man som satt i skuggan i ett
hörn. När S. frågade vem han var, så fick han svaret:
<SPAN class="nobr">&ldquo;&ndash;Jag</SPAN> är Gud, Universums Skapare&rdquo;. Gud befallde
sedan Swedenborg: <SPAN class="nobr">&ldquo;&ndash;Ät</span> inte så mycket&rdquo;. Eftersom S. hade en
så pass djup förståelse för den mänskliga själen så
reagerade han fullständigt rationellt. Han sa inte såsom
reduktionisten att det <I>bara</I> var en vision. Han gjorde ej heller som
en naiv människa skulle ha gjort, nämligen sänkt huvudet till
golvet och ropat &ldquo;Gud är stor!&rdquo; Swedenborg konstaterade förnuftigt att det är
väl bäst att lyda när Gud vill att han skall ändra sina
matvanor. Det är troligt att hans ändrade matvanor bidrog till
hans långa liv.    
</P><P><SPAN class="shead">Reduktionismen
i jungianskt perspektiv</SPAN></P>
<P>Det är vanligt att man sätter
diminutiv framför psykiska erfarenheter, såsom exempelvis &ldquo;<I>bara</I>
en vision&rdquo;. Däremot säger man inte &ldquo;<I>bara</I> ett
materiellt objekt&rdquo; när man ser en apelsin. Nej, man konstaterar att
det är en apelsin, och genast kommunicerar man en mängd egenskaper hos
föremålet; dess typiska färg och doft, m.m. Det är logiskt att
göra detsamma med de psykiska erfarenheterna. Efter Swedenborgs
vision ovan konstaterar han torrt att det var Gud. Han varken förminskade
eller förstorade sin erfarenhet. Gud är Gud helt enkelt, och genast
förmedlar han mycket av detta fenomens egenskaper. Människor vet nämligen
mycket om Gud, precis som de vet mycket om apelsiner. Men S. överdrev ej
erfarenheten genom att spekulera teologiskt kring budskapet <SPAN class="nobr">&ldquo;&ndash;Ät</span> inte
så mycket&rdquo;. Han avstod från att pränta dessa ord i guldbokstäver på en
altartavla och knäböja inför dem. Istället reagerade han förnuftigt. Men den moderna människan kan knappast reagera rationellt. Antingen faller man platt till marken i fanatisk religiös tro, och missar
därmed det gudomliga budskapet, eller så reagerar man som en
rationalistisk reduktionist och nedvärderar fenomenet såsom &ldquo;<I>bara</I>
en dröm&rdquo;. 
<BR><BR>Den moderna rationalistiska människan kan illustreras som en
<i>plattländare</i> som upptäckt ett fotspår av en människa i
sitt tvådimensionella plattland. Han konstaterar att uppkomsten av det mystiska
mönstret visserligen ej kan förklaras inom ramen för vetenskapen
idag, men i framtiden kommer vi att finna förklaringen
såsom kausala processer i vårt plattland. Emellertid finns där
även en religiös plattländare med en gammaldags världsuppfattning
som bär årtusenden av visdom. Han förklarar att fenomenet är
ett tecken från Gud. Det är Guds fotspår&nbsp;&mdash; en
uppenbarelse från den andliga sfären.  
<BR><br>Men en tredje plattländare menar att det är ett
avtryck av en objektiv existens som finns i en annan dimension än vår. Han säger:
&ldquo;Denna dimension kallar jag för <I>den tredje dimensionen</I>, och den
överskrider vårt medvetande eftersom vi i hela vår
historia saknat kännedom av något annat än de två
dimensionerna i vårt plattland. Det går aldrig att förklara
fotspåret med de kausala lagar som gäller i plattlandet.
Det duger ej med en reduktionistisk förklaring. Vi blir tvungna att
acceptera att verkligheten är större än vad vetenskapen har förklarat
för oss tidigare. Det är ej tvingande att se
fenomenet såsom härrörande från en andlig sfär oberoende av oss.
Den tredje dimensionen är nämligen förbunden med vår egen
tvådimensionella värld, så det är fortfarande en och samma
verklighet. Universum är ett&rdquo;. 
</P>
<P><SPAN class="shead">Biologin
i jungianskt perspektiv</SPAN></P>
<P>Man har observerat fågelungar som duckar när
de ser en rovfågelsilhuett. Det gör de utan att ha haft någon
som helst kontakt med föräldrarna, så det är alltså inte fråga
om inlärning. Visar man ungarna en snarlik silhuett, men som inte riktigt överensstämmer
med rovfågelsilhuetten, så reagerar de ej. En biolog benämner
förmodligen detta en &ldquo;ducka-ner-i-boet-instinkt&rdquo;. Men om fåglarna
kunde teckna, så skulle de förmodligen kunna framställa en bild
av sina nattliga mardrömmar. Denna bild skulle likna rovfågelsilhuetten.
En fågelpsykolog skulle troligen kalla den &ldquo;dödsängelns
arketyp&rdquo;.
<BR><BR>
Hos människor finns motsvarande reflexer. Nyfödda spädbarn
reagerar starkt på konfigurationen ögon, näsa, mun. Men ritar
man en bild där komponenterna har bytt plats så reagerar de ej.  Så
det är klarlagt att vi har medfödda dispositioner, så
kallade beteendemönster. Åtminstone för de högre däggdjuren
är <i>tänkandet</i> ett tydligt beteendemönster. Ett exempel är
tanken att &ldquo;smyga sig på bytesdjuret&rdquo;. Vi föds alltså
med fallenhet för id&eacute;er. Men man måste också
konstatera att vissa anlag är mera &ldquo;kroppsliga&rdquo; (såsom
att rycka undan handen när man bränner sig) medan andra är mer &ldquo;psykiska&rdquo;.
Det finns också kategorier som är svårare att placera,
exempelvis fallet med rovfågelsilhuetten ovan. De mer fysiska
mönstren kallas instinkter medan de mer psykiska
kallas arketyper. Men i grund och botten är arketyper och
instinkter två olika infallsvinklar på samma sak.</P>
<P><SPAN class="shead">Synkronicitet</SPAN></P>
<P>Jung utvecklade tankegångar kring <I>synkronicitet</I>
samt en teori kring ett ytterligare lager av tillvaron som skulle ligga under
den materiella/energetiska nivån. Det här är
den <I>psykoida urgrunden</I> eller <I>unus mundus</I>. Den senare termen är lånad
från den medeltida skolastiken och alkemin. Den psykoida nivån
skulle kunna förklara den synkronistiska teorin, enligt vilken naturen innehåller
ännu en förenande princip, förutom den kausala. Jung tycks utesluta
<i>teleologiska</i> förklaringsmodeller, dvs. ändamålstolkning. Men han introducerar synkronicitet som en
<i>akausal</i> förenande princip, där händelsernas psykologiska innebörd
blir avgörande för deras uppträdande i tid och rum. Med andra ord, den
psykoida urgrunden utgör en förenande nivå för materia och
psyke som knyter samman meningsfulla sammanhang, så att de uppträder
i den fysiska verkligheten. Det har på senare tid visat sig att Jung möjligen
delvis hade rätt. Man misstänker nu på goda grunder att det
existerar ännu en nivå i naturen, som fysiker kallar <I>nollpunktfältet</I> (kvantvakuum).
Det skall underligga det fysiska universum, som
vilar som en ö flytande på ett enormt hav. 
Svenska forskare säger sig nyligen ha hittat ovedersägliga
bevis för att denna nivå faktiskt existerar. Huruvida den
utgör en förenade länk mellan den psykiska och fysiska energin återstår
dock att bevisa.
<BR><BR>
<SPAN class="shead">Personliga synpunkter</span>
<BR><BR>
Jay&nbsp;Sherrys bok, <i>Carl Gustav Jung: Avant-Garde Conservative</i>, handlar mycket om anklagelserna om antisemitism och nazistsympatier. Sherry finner att klandret egentligen är ogrundat. Det var mest Jungs klumpighet som bidrog till det. Han diskuterade bl.a. skillnader i judisk och germansk psykologi, utan att begripa att sådana resonemang nu hade fått en annan innebörd.
Jung blandar allting i samma gryta. Det är Nietzsche, taoism, kristendom, Meister&nbsp;Eckhart, gnosticism, alkemi, Swedenborg, Platon, Kant och Hegel i en enda röra. Han är spränglärd, och mycket är synnerligen läsvärt. Men han producerar också orediga utläggningar, såsom essäerna om synkronicitet och den bibliska Jobs bok.
Han var starkt påverkad av romantikens idé om återgång till ett ursprungligt tillstånd, då tillvaron var förtrollad och naturen hos människan ingav hänförelse. Emellertid har livet aldrig tett sig så. Det är i själva verket en mytologisk värld: den grekiska Gyllene Tidsåldern och den judiska Edens Lustgård. 
<br><br>
Den här vanföreställningen, nämligen att den mytiska tillvaron skall <i>förverkligas</i>, orsakar stor skada. Hans annars så vetenskapliga lära får därmed karaktär av New Age. I den amerikanska grenen av jungiansk psykologi har den här romantiska sidan utvecklats till stormstyrka. 
Inom <i>postmodernismen</i> har begreppet återförtrollning (<i>re-enchantment</i>) fått vital innebörd. Världen skall återfå sin laddning och tjuskraft. Det sammanhänger med <span class="nb">Jean-Jacques Rosseaus</span> tankar om den <i>ädle vilden</i> och det ursprungliga tillståndet såsom idealt. Det är tankar som står i bjär kontrast mot konservatismens grundsyn, enligt vilken civilisationens överbyggnad har central betydelse, och den mänskliga naturen är imperfekt, belastad av <i>arvsynden</i>.
<br><br>
Jung uppger aldrig idealet om det jordiska tillståndet såsom en fullödig kulturell tillvaro, som i alla delar är meningsbärande. Detta kontrasterar han med det moderna livets tomhet, som följer av att naturen inte längre är besjälad. Det här tänkandet blir än mer accentuerat i hans senare skrifter. Han går så långt som att hävda att i en stabil kultur så är arketyperna helt och hållet investerade i irrationella former av ritual, konst och kulturella uttryck (se Tacey, 2013, <i>The Darkening Spirit</i>, s.15). Det innebär att det kollektivt omedvetna ej längre existerar, eftersom det har blivit levande verklighet. Livet är fullt ut meningsfullt och passionerat. En ypperlig kultur skulle tillåta oss att leva som gudar på jorden.
<BR><BR>
Det här exemplifierar hur Jungs teoretiska ramverk hamnar i självmotsägelser. Hans konservativa världssyn hamnar till slut i den postmoderna relativismens fåra. Men Jung har inga problem med motsägelser då han menar att Självet (det ideala målet för personligheten) består av en mängd motsatser som medvetandet skall härbärgera medan dess spänningsförhållanden kvarstår. Det är ett orealistiskt personlighetsideal. Ingen annan tänkare har föreslagit något liknande.
<BR><BR>
Mytens och sagans värld är värdefull, då den hjälper oss att förstå oss själva, hur vi &ldquo;tänker&rdquo; på det omedvetna planet. Våra drömmar förmedlar ofta mytologiska bilder. Men att tro att myten skulle kunna vägleda oss, att den kan ha en helande funktion i det moderna samhället, är att hoppas på för mycket. I det här avseendet är Jung en artonhundratalsromantiker. Romantiska föreställningar bygger ju på att det finns en Världssjäl. Men hur skall vi kunna ha tilltro till mytologiska begrepp när vi ej längre projicerar omedvetna arketyper på världsliga fenomen? Människors vetenskapliga världssyn säger dem att det ej existerar några andeväsen, att Gud är en fiktion, samt att allting har tillkommit genom materiell och biologisk evolution.
<BR><BR>
Mytologiskt tänkande möjliggör en regress till hednisk nivå, såsom skedde i Nazityskland. Där indoktrinerades människor med arkaiska myter, liknande det som sker i religiösa sekter. Skolungdomar fick lära sig <i>Welteislehre</i>, nämligen att Vintergatan och dess stjärnor består av en slags glittrande is.
Så jag tror inte att lösningen består i en mytologisering av tillvaron. Tyvärr understödjer många jungianer den postmoderna idén som kallas &ldquo;återförtrollning av världen&rdquo;, dvs. att tillvaron skall återfå den laddning den sägs ha haft i hednisk tid. Men det är ju omöjligt att åstadkomma idag. Dessutom torde det ha en tillbakabildande effekt på det allmänna medvetandet inklusive det vetenskapliga tänkandet. I värsta fall kan det föra med sig att civilisationen återfaller till människooffrens epok, såsom skedde i Tredje Riket. 
<br><br>
Människor blir sjuka i själen när de inser att livet är måttligt kul, men samtidigt går på myten att livet kunde vara väsentligt annorlunda. Mening i livet får man själv frambringa, ledsagad av andlig ingivelse. Kristna har alltid hävdat att tro innebär både kamp och lidande. Det är sant att något gick förlorat vid övergången till den moderna tiden och tillkomsten av medvetandets hegemoni. Men livet var inte så kul förr heller, även om man trodde att det bodde troll i skogen. 
Den här förbannelsen som vilar över oss, nämligen det romantiska idealet om ett liv genomsyrat av mening, måste någon gång brytas. Augustinus förklarar i <i>Om Gudsstaten</i> att det jordiska livet aldrig kan fullkomnas. Han är väl medveten om att Edens lustgård är ett himmelskt begrepp, dvs. en arketyp.
<br><br>
Vårt moderna medvetande är befriat från en enorm barlast av vanföreställningar. Det ger oss en värdefull fördel, nämligen att den kreativa kraften befrias. Vi kan skapa vad vi vill, samt utveckla en passion för skapandet. Picasso sade att vi måste sluta söka och börja finna. Kanske kan Alfred&nbsp;North&nbsp;Whitehead (1861-1947) vägleda oss i den moderna tiden. Han menade att <i>kreativitetens</i> princip är den mest fundamentala i universum, medan tankar och idéer är <i>potentialer</i> för världslig skapelse. Enligt W. så finns det ingen annan verklighet bakom de fysiska tingen (<i>Process and Reality</i>, s.18). Tingen är &ldquo;självskapande&rdquo;, medan människan kan vara så i desto högre grad, och därmed bidra med sin egen pusselbit för att komplettera universums helhet.

</P>
<p class="cn"><br><IMG SRC="forest.gif" ALT="Forest"></p>
<P><br>&copy; Mats Winther, 1997 (2016: &lsquo;Personliga synpunkter&rsquo;).<BR><BR>(Fotografierna är hämtade från Fokus 96, CD-ROM.)</P>
<p><br><br>
Se vidare:
<br><br>
&lsquo;Carl&nbsp;Gustav&nbsp;Jung&rsquo;. Wikipedia. (<A href="http://sv.wikipedia.org/wiki/Carl_Gustav_Jung"  title="Carl Gustav Jung">här</A>)
<br><br>
Psykologilexikon: Carl Gustav Jung. (<a href="https://www.psykologiguiden.se/psykologilexikon/?Lookup=carl%20gustav%20jung" title="Psykologilexikon: Carl Gustav Jung">här</a>)
<br><br>
<b>Winther, M.</b> (2007). &lsquo;Dependency in the analytic <span class="nb">relationship&nbsp;&ndash;</span> A Blind Spot in Jungian Thinking?&rsquo;. (<A HREF="dependency.htm" title="Dependency in the analytic relationship">här</A>).
<br><br>
&nbsp;&nbsp;----------&nbsp; &nbsp; (2022). &lsquo;An Assessment of the Theology of Carl&nbsp;Gustav&nbsp;Jung&rsquo;. (<A HREF="jungtheology.htm" title="An Assessment of the Theology of Carl Gustav Jung">här</A>).
<br><br>
<BR><BR><br><br></P><p class="cn"><A
HREF="index.htm" ><IMG SRC="home.gif"  ALT="HOME"></A></p>
<P><BR><BR><BR><BR><BR><BR><BR><BR><BR><BR></P></DIV><p style="clear:left;"></p><div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; </DIV></BODY></HTML>