<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="En sammanfattning och tolkning av Beowulfkvädet, ett engelskt medeltida epos som beskriver tilldragelser i femhundratalets Sverige.">
<META NAME="keywords" CONTENT="Beowulf, Jungiansk psykologi">
<META NAME="author" CONTENT="Mats Winther">
<link rel="canonical" href="http://mlwi.magix.net/beow1.htm">
<TITLE>En kommentar till Beowulf</TITLE></HEAD>
<BODY>

<div style="clear:left; margin:2px 4px 0px 3px;"><A HREF="index.htm"><img src="gifs/ghome_bsv.gif"  ALT="HOME"></A></div>
<div style="float:left; margin:0px 4px 0px 3px;"><A HREF="index.htm"><IMG src="gifs/green_but.gif"  alt="PDF"></A></div>

<DIV class="middle">
<p class="cn"><IMG
SRC="beohead.gif" height="76" width="426"  ALT="BEOWULF"></p>
<P><br>Beowulfkvädet är ett engelskt
medeltida epos härrörande från sjuhundratalet som bl.a.
beskriver tilldragelser under femhundratalet i Sverige, speciellt striderna
mellan svear (skilfingar) och götar (gautar). Den avskrift som finns på
British Museum är gjord ca. år 1000 och räknas som den engelska
medeltidslitteraturens främsta verk. Det bör påpekas att ovan nämnda
årtal är omstridda bland experter. Kvädet är skrivet på
en primitiv men lättläst versform och representerar troligen ett försök
till konsolidering mellan de kristna och fornnordiska traditionerna. Vissa av de
beskrivna krigiska tilldragelserna samt kunganamnen tycks autentiska, exempelvis
omtalas sveakonungen Ottar som sannolikt är identisk med Ynglingasagans
Ottar&nbsp;Vendelkråka. I övrigt är det en mytologisk berättelse
i liknande stil som de grekiska sagorna, som är intressant att analysera.
</P>
<P><br></P>
<P style="max-width:500px; text-align:left; margin:auto;">
<IMG SRC="192v3.jpg" style="margin-bottom:1px;" height="516" width="500" ALT="Sida ur Beowulf">
Sida ur handskriften från ca år 1000 (<span class="small">Från &ldquo;Electronic Beowulf Project&rdquo;, 
Prof.&nbsp;Kevin&nbsp;S.&nbsp;Kiernan. Repr. godkänd av British Library Board).
</SPAN></P>
<P><BR></P>
<H2>SAMMANFATTNING AV SAGAN</H2>
<p> Beowulf är en
prins i götarnas rike (Vädermark) som i sin ungdom, i tävlan med
vännen Breka, simmar över Östersjön till Finland. I havet dräper
han nio sjöodjur och utför därefter stordåd i Finland.
Vidare, efter misslyckade krigståg i Friesland flyr han simmande över
Nordsjön medbringande trettio stridsmunderingar. 
Sitt mest berömda dåd utför
Beowulf när han med sina män seglar över till Danmark för
att frälsa den östdanske kung Hrodgar från det människoätande
trollet Grendel, härstammande från brodermördaren Kain. Denne
gast tillhörande näckfolken (vattenväsenden) hemsöker
kungens mjödhall på nätterna och för med sig kungens kämpar
för att förtära dem i myrarnas utmarker, där han vistas
tillsammans med sin mor. När Grendel i nattens mörker hemsöker
kungens sal vill Beowulf, för att ge trollet en ärlig chans, inte använda
svärdet utan brottas istället med honom och lyckas slita av honom hans
ena arm. Grendel drar sig dödligt sårad tillbaks till sin moders håla
under trolltjärnen. Detta utlöser en hämndattack av Grendels
moder varvid Hrodgars främste kämpe blir bortförd och dödad.
Kungen kallar åter på Beowulf som tillsammans med några män
tar sig till utmarkerna och vidare till den tjärn i vars vatten en eld
brinner. Sällsamma sjödrakar simmar däri av vilka männen dödar
en och drar upp på land. I full stridsmundering dyker Beowulf ner i tjärnens
vattenvirvel och simmar sedan i timtal mot botten, ständigt ansatt av
hemska vidunder, tills han slutligen når den upplysta underjordiska hall där
Grendel och hans moder vistas. I kampen med trollmodern fallerar svärdet
Hrunting för första gången, det svärd som Beowulf fått
i gåva av Hrodgar och som är härdat i blod och insmort med giftörter.
Svärdet biter inte och Beowulf kastar det ifrån sig, men räddas
till livet av sin brynja, när trollmodern sätter sig på honom och
sticker med sitt svärd.
<br><br>
I tumultet får Beowulf syn på ett vapen
i trollens samling som visar sig ha stor makt, då det är smitt i
forntiden av jättars händer. Med det svärdet hugger han huvudet
av monstret, och gör detsamma med hennes son som ligger hjälplöst
sårad på sin bädd. Svärdsbladet smälter bort av det
frätande blodet&#8239;&mdash;&thinsp;endast svärdshjaltet blir kvar på vilket finns
runinskrifter om syndaflodens tid. Vattnet i tjärnen har nu färgats rött
av blod, och i den nionde timmen ger männen upp hoppet om att få se
Beowulf levande igen. Men hjälten är på väg upp genom den
djupa tjärnen som nu blivit renad från vidunder. Med sig har han
Grendels väldiga huvud som är så tungt att det krävs fyra män
att bära hem till kungens sal. Beowulf blir rikligt belönad för
sina bragder, bl.a. får han en gyllene halsring som en gång drakdödaren
Sigmund erövrat från drakens skatt. Hrodgar håller nu ett tal
fyllt av visdom där han varnar bragdmannen för högmod och det omättliga
maktbegär som orsakas av framgång. Han råder till ödmjukhet
och generositet med gåvor, samt varnar för ondskan som finns i det
egna huset. Hrodgar beskriver hur han under ett halvt sekel framgångsrikt
stridit mot makter i omgivningen tills han slutligen inte trott sig ha någon
ovän kvar. Men föga anade han att omslaget skulle komma i hans egen
borg, där en ondskefull gast kom att hemsöka honom. <BR><br>
Vidare, efter framgångsrika krigiska
bragder tackar Beowulf nej till kungatronen i götarnas rike, till förmån
för Hardred. Men denne blir så småningom dödad av svearna
varvid Beowulf tar sitt ansvar och accepterar kungatiteln. Han vedergäller
Hardred med ett härnadståg under vilket svearnas kung blir dödad.
Under femtio år lyckas han sedan hålla svearna och andra folk stångna.
På sin ålders höst möter
Beowulf sin största utmaning. Den eldsprutande jorddraken hemsöker götarnas
rike som en följd av att en träl, efter att ha funnit drakens håla,
stulit en ädelstensprydd bägare ur drakens skatt, för att med
denna dyrgrip som gåva blidka sin vredgade husbonde. Skattens beskyddare
vaknar därmed och hämnas genom att terrorisera riket och bränna
ner kungens högsal. Den åldrade Beowulf rustar sig nu för sin
sista strid, och med nämnda träl som vägvisare går han med
elva av sina närmaste män för att söka strid med draken
utanför dess håla. Under striden bränner elddraken bort Beowulfs
sköld varvid den trogne Wiglaf, som är av svears ätt, träder
in och med sin sköld skyddar Beowulf från lågorna. Beowulfs svärd
brister när han driver in det i drakhuvudets hårda pansar, men Wiglaf
finner senare i striden en svagare punkt där han stöter sitt svärd.
Beowulf ränner sin dolk i drakens mage och därmed är striden över.
Men Beowulf, som är dödligt sårad, sätter sig blodig ner
och överlämnar till Wiglaf bl.a. sin halsring som han tidigare fått
av Waltheow, danernas drottning. Beowulf saknar arvinge och därmed är
nu Wiglaf främst i riket. Innan Beowulf dör får han se den lilla
del av drakens enorma skatt som Wiglaf mäktat bära ut från hålan.
Men de övriga stridsmännen straffas för sin feghet med att mista
sina exklusiva rättigheter och jordagods. Wiglaf spår onda tider nu när
kungen dött, eftersom grannfolken, främst svearna, lär se sin
chans att angripa landet.</P> <p><br></p>
<H2>ETT UTKAST TILL TOLKNING</H2><p>Beowulf är
under första hälften av sitt liv en vildbase som uttryckligen tackar
nej till maktens ansvar och istället vill fortsätta med sina äventyrligheter.
Hans inställning är konfrontation baserad på kraft, inte på
finess och medveten kontroll. Han är en ganska typisk förkristen
germansk hjälte, men som med tiden kommer att anamma mer civiliserade
ideal.
Att Grendel får sin arm avsliten är en
kastrationssymbol, vilket innebär att hans makt är bruten. Det
illustrerar hur man övervinner ett problem med ren viljestyrka. Eftersom
ondskan uppenbarar sig i en mjödhall där alkoholen flödar är
det inte långsökt att likna hjältedådet vid vad
alkoholiserade personer ibland gör, nämligen slår näven i
bordet och säger att nu får det vara nog. Därmed har monstret, så
att säga, fått armen avsliten och han stapplar iväg och gömmer
sig i sin håla. 
<br><br>
Men man har ännu inte kommit tillrätta med den
underliggande problematiken. För att nå dit behövs en medveten förståelse,
i det typiska fallet utvunnen med hjälp av intellektets vassa, särskiljande
svärd. Problemet är ordentligt löst först när monstret är
halshugget och hans huvud är uppburet från mörkret och utställt
i medvetandets ljus. Grendels moder symboliserar det återstående
underliggande problemet, dvs. det andliga och känslomässiga
fundamentet till Grendels explicita problematik. Paradoxalt finner Beowulf i nödens
stund ett verksamt svärd i det omedvetna självt, inne i trollens
underjordiska grotta. Detta tema är välkänt. Emma&nbsp;Jung pekar på
denna paradox i sin bok <i>The Grail Legend</i> (kap.&#8239;V) där hon visar
att hjälten Parsifal möter den faderliga principen&#8239;&mdash;&thinsp;incitamentet till
att bli medveten&#8239;&mdash;&thinsp;inuti det omevetnas moderliga zon. Parsifal, förklarar Emma&nbsp;Jung, erhåller dessutom svärdet&#8239;&mdash;&thinsp;en medveten funktion i egots tjänst&#8239;&mdash;&thinsp;direkt från en kvinnlig
animafigur, representerande det omedvetna. <BR><br>
Det är i myrmarkerna, enligt Beowulfkvädet,
som de hedniska andarna håller till. Det överensstämmer med den
matriarkaliska Nerthuskulten, då det var i myrarnas gölar man nedsänkte
guld och människooffer till gudinnan. De välbevarade mossliken härrör
från denna period och tros vara offer till Nerthus. Det är alltså
möjligt att trollmodern är en detroniserad Nerthus, och Grendel skulle
i så fall motsvara en demoniserad variant av den mytologiskt välkända
son-älskaren. Kulten av gudinnan Nerthus pågick i Skandinavien fram
till de första århundradena e.Kr. varefter kulten av det välkända
fornnordiska panteon tog över. I Beowulfsagan tycks denna feminina
gudomlighet åter kräva människooffer, men eftersom traditionen
upphört låter hon, som en hämnare i natten, hämta offren själv.
<BR><br>
Hrodgars tal handlar om att man ska se om sitt
eget hus innan man ger sig ut för ställa till rätta omvärlden,
annars blir man överfallen av sin egen skugga i sitt eget hus. Beowulfs hämningslösa
heroiska attityd måste stävjas, och Hrodgar understryker därför
i sitt tal att en framgångsrik man måste se upp så att han
inte blir alltför uppblåst. När Beowulf erhållit den
faderliga visdomen samt den moderliga drakskatten så är han äntligen
redo att axla maktens ansvar. 
Slutligen, när Beowulf sitter dödligt sårad
och blodig vid drakens döda kropp, tagande avsked av Wiglaf, har han
fullbordat en unik hjältecykel från en självcentrerad germansk hjälte
till det självuppoffrande kristna hjälteidealet&#8239;&mdash;&thinsp;det är en unik formulering och visar på ett försök att förena
germansk heroism med kristna ideal. Det är troligt att Beowulfs död, även
om han är en mytologisk gestalt, historiskt sammanfaller med införlivandet
av götarnas kungadöme i svearnas rike vid slutet av 500-talet.
</P>
<P><BR>&copy; Mats Winther, 2000</P>
<P><BR><BR><br><br><br></P>
<p class="cn"><A HREF="index.htm" ><IMG SRC="home.gif"  ALT="HOME"></A></p>
<P><BR><BR><BR></P>
<P><BR><BR><BR><BR><BR><BR><BR><BR><BR><BR><BR><BR></P></DIV><p style="clear:left;"></p><div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; </DIV></BODY></HTML>

