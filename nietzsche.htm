<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="Nietzsches förnuftsstridiga lära har lett till självdestruktiv höger-
och vänsterextremism.">
<meta name="keywords" content=
"kritik av Nietzsche, Friedrich Nietzsche, konservatism, perspektivism, traditionalism, Nya Högern, identitär, postmodernism, Heidegger, Herakleitos, högerextremism, vänsterextremism, antisemitism, viljan till makt, logos, kristendom, puer aeternus, nazism, Sokrates, Platon, Julius Evola, Alexander Dugin, Augustinus, David Bowie">
<meta name="author" content="Mats Winther">
<link rel="canonical" href="https://mats-winther.github.io/nietzsche.htm">
<title>Anti-Nietzsche : En kritik av Friedrich Nietzsche</title>

<style>
 p.c4 {clear:left;}
 h2.c3 {margin-bottom:10px;}
</style>
</head>
<body>
<div class="c1"><a href="index.htm"><img src="gifs/ghome_bsv.gif" alt=
"HOME"></a></div>
<div class="c2"><a href="https://www.academia.edu/43209465/Anti-Nietzsche_En_kritik_av_Friedrich_Nietzsche"><img src="gifs/pdfdwn1.gif" alt="PDF"></a></div>
<div class="middle">
<h1>Anti-Nietzsche</h1>
<h2 class="c3">En kritik av Friedrich&nbsp;Nietzsche</h2>
<p><br></p>
<p class="centered"><img src="gifs/nietzsche1.gif" width="368" height="305"
alt="Friedrich Nietzsche"></p>
<p><br></p>
<p class="centered"><span class="bigger">1.</span></p>
<p>Ronald Beiner säger i introduktionen till sin bok <i>Dangerous Minds:
Nietzsche, Heidegger, and the Return of the Far Right</i>:</p>
<blockquote>Ett av de verkligt stora mysterierna i det 20:e (och nu 21:a)
århundradets intellektuella liv är hur en tänkare så ohöljt och hänsynslöst
antiegalitär och antiliberal såsom Friedrich&nbsp;Nietzsche, av allt att
döma kunde bli det 20:e århundradets mest inflytelserika filosof (ett
fenomen som sedan replikerades av en filosofisk efterträdare ej mindre
antiegalitär och antiliberal&#8239;&mdash;&thinsp;Martin&nbsp;Heidegger).
Nietzsches intellektuella inflytande har en förbluffande bredd, inte minst
inom den intellektuella och kulturella vänstern. Den här frågan måste
troligen besvaras av kunskapssociologer femtio eller hundra år från nu.
Tills dess måste vi försöka väga Nietzsches intellektuella betydelse och
skaffa oss ordentlig insikt i skadeverkan, eller de möjliga farorna, hos
den här intellektuella kraftkällan. Det samma gäller för Heidegger.
(Beiner, Introduction; <i>den här och följande översättningar är av
mej.</i>)</blockquote>
<p>Jonathan Glover (<i>Humanity: a moral history of the twentieth
century</i>) gör motsvarande iakttagelse:</p>
<blockquote>[Många] delar Nietzsches skepsis mot en religiös grund för
moralen, men Nietzsches egna uppfattning, basen för hans &lsquo;omvärdering
av värdegrunden&rsquo;, innehåller mycket som är fasansfullt. Den
inkluderar återkommande rasism, kvinnoförakt, och en tro på den hänsynslösa
kampen om makten. Sympatin för den svage ersätts med en vilja att trampa
ner dem. Det är knappast förvånande att vissa av hans idéer tilltalade
nazisterna, som beundrade utvalda och förvridna delar av hans verk. Hans
många moderna försvarare pekar rätteligen på vantolkningarna, men kanske
går de för långt i sina bortförklaringar. En uppfattning om att Nietzsche
är ofarlig kan då få fäste. Jag vill få bort denna uppfattning. I vår tid
består problemet i hur vi ska kunna acceptera hans skepsis gentemot en
religiös grund för moralen, men samtidigt undvika hans fasansfulla
slutsatser. (Glover, s.&#8239;11-12)</blockquote>
<p>Visserligen håller jag med om Nietzsches slutsats att om Gud är död så
tar den hänsynslösa övermänniskan vid. Men låt oss titta närmare på hans
dunkla begrepp. I <i>Moralens Genealogi</i> talar Nietzsche om &ldquo;den
blonda besten&rdquo;, den germanska lejonhjärtade övermänniskan som
övervinner den &ldquo;kristna slavmoralen&rdquo;&#8239;&mdash;&thinsp;det
kan betraktas som hans grundtes. Nietzsche ogillar nationalismen eftersom
han anser att Europas länder bör gå samman för att skapa ett imperium. Den
centrala frågan är om (det återuppväckta) Rom eller Juda ska segra. Det är
inte bara metaforiskt prat utan här handlar det om fysiska människor och deras kulturer:
den tyska står mot mot den judiska. 
I <i>Moralens Genealogi</i>, I:&#8239;16-17, meddelas att uppgörelsen
mellan Rom och Juda står för dörren, och att vi återigen måste få den
&ldquo;gamla elden&rdquo; att flamma upp. Det sker &ldquo;genom att bygga
en ny kast som ska härska över kontinenten&rdquo; (BO §&#8239;208).
<br>
<br>
Nietzsches antisemitism är uttalad men tvetydig. Han hävdar att det var
judarnas kulturella och moraliska giftbrygd som orsakade &ldquo;den
moraliska slavrevolten&rdquo; och det romerska imperiets
fall&#8239;&mdash;&thinsp;men också reformationen och franska revolutionen,
som enligt Nietzsche var katastrofala skeenden (MG I:16). Kristendomen
såväl som den judiska kulturen och religionen måste utraderas i Europa, då
dessa underminerar imperietanken. För att bygga imperiet får man ej skygga
för slaveri och tyranni (BO §&#8239;242).
<br>
<br>
Att komma tillrätta med judarna i Tyskland (&ldquo;mit diesem Quantum
&lsquo;Jude&rsquo; fertig zu werden&rdquo;) innebär ej nödvändigtvis krig
och utrotning&#8239;&mdash;&thinsp;nej, själva judiskheten ska elimineras
genom assimilering inklusive ingifte. Nietzsche kritiserar därför den
vulgära formen av antisemitism. Han trodde nämligen att judarna var
&ldquo;rasrena&rdquo; och rasblandning kunde därför stärka den europeiska
naturen som blivit försvagad (BO §&#8239;251). (Han visste ej om att de
europeiska judarna redan var rasblandade&#8239;&mdash;&thinsp;sannolikt har
de mer europeiska gener än semitiska.)
<br>
<br>
Notera att han i bildlig mening räknar kristna som judar, då de förra
anammat den judiska slavmoralen: &ldquo;Den kristne är helt enkelt en jude
tillhörande en &lsquo;reformerad&rsquo; konfession&rdquo; (AK §&#8239;44).
<i>Antikrist</i>, hans bok från 1888, fungerar idag som antikristet
manifest hos vitmaktrörelsen I USA och Europa. Nietzsche förbannar
Sokrates, Platon, Jesus och Paulus, då de har &ldquo;det sanna och det
goda&rdquo; som ledstjärnor, som innebär att de sätter moral och förnuft
(synonymt med det judiska sentimentet) i främsta rummet: &ldquo;Sofisterna
var greker. När Sokrates och Platon eftersökte dygden och rättvisan, så var
de <i>judar</i>, eller jag vet ej vad&rdquo; (VM §&#8239;429).
<br>
<br>
Nietzsche förklarar i postmodern anda att sanning och moral endast är
chimärer som döljer slavnaturernas egenintresse och maktsträvan (GV I:21;
MG I:13). Men den aristokratiska människan behöver ej förkvävas av moral
och sanning, för det finns &ldquo;bara perspektiviskt seende, bara
perspektiviskt &lsquo;vetande&rsquo;&#8239;&rdquo; (MG III:&#8239;12). Det
är endast den &ldquo;högre människans&rdquo; maktsträvan och
självuppfyllelse som kan göra kulturen storartad. Den kristna västerländska
civilisationen ska omstörtas för att ge plats för övermänniskan. Nietzsche
är den aristokratiska fascismens filosof:</p>
<blockquote>De svaga och de misslyckade ska gå
under&#8239;&mdash;&thinsp;den första principen för vår kärlek till
människan. Och de ska bli givna all möjlig assistans. (AK §&#8239;2)
<br>
<br>
Den stora majoriteten människor har ingen rätt till liv. De har bara en
förstörande effekt på de nobla individerna bland vår ras. Jag ger ej de
odugliga denna rätt. Det finns även odugliga folkslag. (VM
§&#8239;872)</blockquote>
<p>Nietzsche vill avskaffa demokratin, återgå till ett hierarkiskt samhälle
med elitstyre och kastsystem, samt återinföra slaveriet:</p>
<blockquote>All upphöjelse av prototypen &ldquo;människa&rdquo;, har
hitintills varit frukten av ett aristokratiskt samhälle, och så kommer det
alltid att förbli&#8239;&mdash;&thinsp;ett samhälle som tror på en vid
skala av graderingar vad gäller rang och skillnader i människovärde, och
som är beroende av slaveri i någon form. (BO §&#8239;257)</blockquote>
<p>Nietzsches <i>perspektivism</i> innebär att han är djupt skeptisk till
all slags sanning och kunskap. Men då saknas det ju skäl att ta Nietzsches
egna &ldquo;sanningar&rdquo; på allvar. Hans eget sanningsanspråk har då,
enligt honom själv, ingen prioritet. Således ska hans filosofi ses som
<i>propaganda.</i> Hans förhoppning är att hans helt och hållet subjektiva
perspektiv ska få tyska folket att resa sig och besegra den judiska draken.
Subjektivismen kommer också till uttryck i synen på mytologin. Redan i
<i>Tragedins födelse</i> förespråkar han den &ldquo;germanska mytens
pånyttfödelse&rdquo; (TF §&#8239;23).</p>
<p class="centered"><span class="bigger">2.</span></p>
<p>Med perspektivism menas <i>inte</i> ens egen synvinkel på en objektiv
sanning man ej kan omfatta. Det handlar ej heller om att addera många olika
perspektiv för att på så sätt få en mer fullkomlig bild. Nej, det innebär
att man ska utgå från sitt eget perspektiv och tillskansa sig makt, för att
förhöja den egna fullkomningen i livet. Nietzsche hävdar i <i>Den Glada
Vetenskapen</i> att sanning såsom beständigt vara är illusorisk (dvs. inga
platoniska former existerar):</p>
<blockquote>[M]edvetandet består endast i ett tillstånd hos vår andliga och
fysiska värld (kanske ett mentalt osunt tillstånd) och är långt ifrån denna
värld som sådan. (GV §&#8239;357)</blockquote>
<p>Vår kunskap är endast kunskap om det egna medvetandet och inte om
världen (jfr. GV §&#8239;354). <i>Tinget-i-sig</i> är en meningslös term,
då vi är instängda i vårt psyke, i fenomenvärlden. Världen är endast
växlingar och tillblivelse. Men det finns en vilja till beständig sanning
genom den perspektiviska upphöjelsen av värden (idéer, kategorier, m.m.),
som skapar upplevelsen av en ordnad värld. Således har tillvaron ej sin
grund i övervärldslig form, utan i viljan till makt, som är vilja till
stabil ordning och sanning.
<br>
<br>
Men då viljan konsoliderar och befäster sin sanning, så betyder det att den
egentliga världen, som är växlingar och tillblivelse, blir undertryckt.
Därför hävdar Nietzsche att sanningen är förstörande för den naturliga
kreativa impulsen, som är maktstegring (<i>Machtsteigerung</i>). Han menar
att &lsquo;sanning&rsquo; visserligen förkväver livet, men att det ändå är
livets själva impuls att eftersträva stabil sanning och ordning. Då ett
perspektiv segrar så förkvävs de övriga av pseudoobjektiv
&ldquo;sanning&rdquo;:</p>
<blockquote>I så måtto att ordet &ldquo;kunskap&rdquo; har någon mening så
är världen vetbar&#8239;&mdash;&thinsp;men den är <i>tolkningsbar</i>,
annars finns det ingen mening bakom den, utan otaliga
meningar&#8239;&mdash;&thinsp;&ldquo;Perspektivism.&rdquo; Det är våra
behov som tolkar världen, våra drifter och deras För och Emot. Varje drift
är en slags lust att härska&#8239;&mdash;&thinsp;varje en har sitt eget
perspektiv som den skulle vilja tvinga alla andra drifter att acceptera som
norm. (VM §&#8239;481)</blockquote>
<p>Den vetenskapliga erfarenheten är väsentligt annorlunda.
Vetenskapsmännen finner ut den underliggande stabila lagbundenheten och
förundras över dess extrema sofistikering och komplexitet. Det är inte
frågan om att bygga upp ett perspektiv utan om att utröna sanningen.
Förståelsen av hur världen <i>objektivt</i> fungerar har möjliggjort
byggandet av avancerad teknologi&#8239;&mdash;&thinsp;saker och ting som
(sannolikt) aldrig tidigare existerat i universums historia. Utfinnandet av
objektiva sanningar möjliggör vår kreativitet. Vetenskapen följer den
platoniska principen att vända blicken bort från skuggbilderna på Platons
grottvägg och se mot grottmynningen, där formerna finns som orsakar
skuggbilderna (<i>Staten</i>, 514a-520a). Det var så som
Ludwig&nbsp;Boltzmann bevisade atomernas existens.
<br>
<br>
Istället för att sträva mot ljuset vill Nietzsche ner i grottans mörker,
för han avfärdar formernas existens och därmed också skuggbildernas
relativa värde. Han tror att där nere i mörkret finns <i>viljan till
makt</i> som kan kreera vilken ordning som helst. Sanningssträvande är för
honom att dricka ur denna urkälla. Han vänder alltså uppochner på
platonismen. Skuggbilderna behöver ej tolkas, för vi har kraften att kreera
nya. Därför upphöjer han konsten som essentiell, då den ger viljan till
makt möjligheter till nyskapelse. Nietzsche kategoriseras lämpligen som
subjektivist. Vad värre är, strävan ner i mörkret gör Nietzsche till
omedvetenhetens filosof. Hans efterföljare bidrar till en omedvetenhetskult
som i konstnärlig anda upphöjer dumheter till sanning och sprider
förvirrade misstolkningar av verkligheten, något som kännetecknar tänkare
som Julius&nbsp;Evola och Alexander&nbsp;Dugin (se Winther, 2020).
<br>
<br>
Nietzsche skrotar tinget-i-sig och förkastar således distinktionen mellan
fenomen och verklighet. Han ägnar sig inte åt kantianska kunskapsteoretiska
resonemang. Objektets natur, i sig självt, är irrelevant för Nietzsche. Det
handlar om att han underkänner den vetenskapliga sanningens
<i>moralitet</i> och ersätter den med livets moralitet, som är <i>viljan
till makt</i>. Han förnekar inte den objektiva verkligheten, men anser den
irrelevant. Om han har någon seriös ontologi, så är den herakleitisk. Han
säger i <i>Den Glada Vetenskapen</i> att &ldquo;den absoluta grunden för
världen är i all evighet, kaos&rdquo; (GV §&#8239;109). Istället är det
subjektet som skapar &ldquo;objektivitet&rdquo;, genom att klistra på
tinget så mycket som möjligt. Vi vill ha denna fasta ordning att klamra oss
fast vid. Men det är en chimär:</p>
<blockquote>[J]u mer känslor vi uttrycker om ett ting, ju <i>fler</i> ögon,
olika ögon, som vi fokuserar på ett och samma ting, ju mer komplett blir
vår &ldquo;idé&rdquo; om detta ting, detsamma som vår
&ldquo;objektivitet&rdquo;. (MG III:12)</blockquote>
<p>Ur nietzscheansk synvinkel är det visserligen logiskt, knappast en
självmotsägelse, att han förkastar all sanning och sedan upphöjer sina egna
tankar till sanning. Det är uttryck för viljan till makt. Sanningen
underordnas livet, men livets maktsträvan upprättar återigen sin egen
sanning. Denna strävan har sin grund i självbevarelsedriften. Hans filosofi
går inte ut på att upptäcka en förutbestämd verklighet i form av
tinget-i-sig, utan handlar om att skapa ordning och begrepp som gör livet
möjligt och världen begriplig. Sanningen underordnas livet. (Åtminstone är
det hans ståndpunkt i <i>Bortom Gott och Ont</i>.)</p>
<p class="centered"><span class="bigger">3.</span></p>
<p>Nietzsche påstår att &ldquo;kyrkans sedvänja är fientlig mot
livet&rdquo; (TI §&#8239;1, kap.&#8239;&ldquo;Morality as&hellip;&rdquo;).
Att hjälpa sin nästa är tecken på en dekadent tidsålder, där &ldquo;alla
och envar till viss grad är invalid och allesammans en sjuksyster&rdquo;
(TI §&#8239;37, kap.&#8239;&ldquo;Skirmishes in&hellip;&rdquo;). Men en
stark tidsålder, däremot, kännetecknas av &ldquo;klyftan mellan man och
man, klass och klass, mångahanda personlighetstyper, viljan att vara en
själv, att stå ut från mängden&rdquo; (ibid.). Nietzsche vill att vi ska
leva i ständigt krig med vår nästa, för avund och stridbarhet skapar allt
som är stort hos människan. Ära och berömmelse är vad som räknas.
<br>
<br>
Det är en osund filosofi. Om vi hade efterlevt den, så hade samhället
kollapsat och vartenda företag raskt gått under. Jämförelsevis säger
Herakleitos att motsatserna är underordnade <i>logos</i>, som definierar
rättvisan som upprätthåller ordningen. Vi människor kunde inte klara oss
utan ständig hjälp från medmänniskan. Samhället är ett samarbetsprojekt
enligt väldefinierade regler. Exempelvis, lastbilschauffören levererar
matvaror, banken betalningstjänster, elbolaget el, utan vilka vi inte ens
kunnat få mat på bordet. Till och med myrorna begriper hjälpsamhetens
fundamentala värde.
<br>
<br>
På YouTube kan ses <i>Empire of the Ants</i> med David&nbsp;Attenborough.
Forskarna är förbluffade, för de röda skogsmyrorna i Jurabergen har
övergett myrornas klassiska klansamhälle där alla är släkt med varandra. De
har ej längre en enväldig drottning utan tusen drottningar kan leva
tillsammans i samma stack. Myrorna har slutat att erövra nordslavmyrans bon
för att förslava dem. Obesläktade skogsmyror lever i fred, samarbetar, och
matar varandra. Det utbryter ej längre krig mellan olika stackar, såsom
fortfarande sker hos andra skogsmyror. De har blivit civiliserade och har
därför kunnat skapa ett enormt imperium. Klansamhället har övergivits på
ett sätt som liknar vad som skedde när européerna skapade den västerländska
samhörigheten under kristen flagg. Forskarna har funnit att doftämnen på
effektivt sätt överförs i hela myrimperiet. Det möjliggör för myrorna att
identifiera varandra som fredligt sinnade medborgare.
<br>
<br>
Hos <i>homo sapiens</i>, säger antropologer, fyller myten motsvarande
funktion. De som tror på samma mytiska världsbild identifieras som vänner.
Det är en grundläggande sociologisk mekanism för civilisationsbygget. Det
här pekar på religionens fundamentala roll i civilisationsbygget. Om
medborgarna ej längre bär på samma myt (motsvarande myrornas doftämnen) så
börjar civilisationen brytas ned. I enlighet med detta, förklarar den
konservative tänkaren Russell&nbsp;Kirk att om religionen går förlorad kan
civilisationen ej överleva:</p>
<blockquote>Vad fattas den moderna civilisationen? I grunden beror vårt
samhälles ohälsa på religionens försvagning. Om en kultur ska kunna
överleva och utvecklas så får den inte skiljas från den religiösa vision ur
vilken den uppstod. För tänkande män och kvinnor blir det då av yttersta
vikt att verka för ett återupplivande av religionen och en trovärdig
samling lärosatser. (Kirk, 1996, &lsquo;Civilization Without
Religion?&rsquo;)</blockquote>
<p>Skogsmyrorna i Jura är ej längre nietzscheaner. De har lämnat
klantänkandet, kriget och slaveriet bakom sig, och skapat ett långt mer
effektivt system som tillåter deras imperium att vidgas långt in i djupa
skogen. Där finns det inga slavmyror, men eftersom de ej längre tar slavar
så kan de erövra nytt territorium. Forskarna försöker nu begripa detta
fenomen, eftersom det tycks vedersäga Richard&nbsp;Dawkins tes om den
själviska genen. (Man kan förmoda att osjälviskheten bara är illusorisk på
det genetiska planet.) Hursomhelst så tycks naturen själv förkasta
Nietzsches krigiska elitism och förorda en &ldquo;kristen&rdquo;
civilisatorisk modell. Myrorna hjälper &ldquo;kristligt&rdquo; varandra. En
myra matar en hungrig medborgare trots att de ej tillhör samma klan. Så
även biologerna försöker nu begripa vad som gör de kristna grundsatserna
överlägsna alla andra modeller. Dessa forskningsresultat torde vara
dödsstöten för den nietzscheanska världsuppfattningen.</p>
<p class="centered"><span class="bigger">4.</span></p>
<p>Både Nietzsche och Heidegger upphöjer försokratikerna och menar att
Sokrates och Platons förnuftsorienterade filosofi var fördärvlig. Faktum är
att försokratikern Herakleitos har förnuftet som ledstjärna. Han säger:
&ldquo;Den Vise är En, som vet planen som styr alla tingen i
världsalltet&rdquo; (DK B41). Logos (Ordet, Förnuftet, Sanningen,
Ordningen) är blåkopian för universum. Den styrande principen är
<i>logos</i>, tvärsemot Nietzsches vilja till makt. Det är en harmonisk
helhet bestående av motstridiga element (enligt medeltida terminologi en
<i>complexio oppositorum</i>). Logos består i ett konflikttillstånd där
motsatserna hålls i jämvikt. Det är själva grunden för livets dynamik och
universums existens, en harmoni av stridigheter som är lika med
&lsquo;rättvisa&rsquo;, lika med regelverket för motsatsspelet.
&ldquo;Eldvinden&rdquo; var Herakleitos symbol, som han jämställde med
logos, en eminent symbol för anden.
<br>
<br>
Nietzsche påstår tvärtom att logos förkväver livets dynamik. För Nietzsche
är rättvisa och sanning oväsentliga, för tillvarons mål är maktfullkomning.
Att det skulle finnas en Rättvisa och en Sanning som upprätthåller balansen
mellan stridande motsatser förnekas. Det handlar blott om att gå vinnande
ur striden. Maktdominansen är surrogatet för det beständiga <i>varat</i>.
Men enligt herakleitiskt tänkande, om balansen rubbas, så följer
förstörelse. Vi måste tolka Herakleitos som så, att <i>varat</i> är
helheten av motsatsspelet. Motsatserna får del i detta <i>vara</i> just
genom att delta i motsatsspelet. Det tycks som Nietzsches tänkande är
oförenligt med Herakleitos och försokratikerna generellt. Faktum är att
dessa harmonierar bättre med kristen teologi. Nietzsches filosofi är
<i>postmodernismen</i>, som syftar till förstörelse och
&lsquo;dekonstruktion&rsquo;. Motivet är att rubba balansen i tillvaron,
som styrs av logos och dess motsatsspel, något som leder till katastrof.
<br>
<br>
Heidegger har påvisat att Nietzsche misstolkar Herakleitos, lägger alltför
stor vikt på förändringens aspekt och ignorerar <i>logos</i>. Herakleitos
talar i själva verket om tillvarons metafysiska <i>vara</i>, precis som
Parmenides och alla andra grekiska filosofer. Men han är inte materialist,
såsom Thales och Anaximenes, för han hävdar att logos upprätthåller varat.
Jämförelsevis, under de olympiska spelen styrs deltagarna av en
organisation och ett regelverk. Motsatsspelet upprätthålls av logos. Ingen
av deltagarna slås ut och ingen tillåts bli varaktigt dominant, utan spelet
fortgår evinnerligen. Herakleitos säger: &ldquo;De som kliver ner i samma
flod har alltid ett annat vatten som flödar kring dem&rdquo; (DK 12).
G.&nbsp;S.&nbsp;Kirk (<i>The Presocratic Philosophers</i>) förklarar
flodliknelsen som så:</p>
<blockquote>Flodens enhetliga helhet beror av
regelmässigheten&nbsp;[&hellip;] i flödet hos dess inneboende vattenmassa.
Floden ger en bild av balansen mellan tingen i världen. (1977,
s.&#8239;198)</blockquote>
<p>Självklart menar Herakleitos att floden existerar tack vare att den
ständigt flödar. Det är ju ologiskt att hävda att floden ej har permanent
existens bara för att dess vatten ständigt byts ut. Det är också Heideggers
ståndpunkt:</p>
<blockquote>Standardversionen av Herakleitos filosofi brukar summeras i
ordspråket <i>panta rei</i>, &ldquo;allting flödar&rdquo;. <i>Om</i>
ordspråket alls stammar från Herakleitos, så betyder det inte att allting
bara är förändring som ständigt fortgår, springer vilse, och består av ren
ombytlighet. Istället betyder det att helheten av tillvarons alla
motparter, i dess Vara, evinnerligen kastas från den ena motsatsen till den
andra, kastas än hit och än dit&#8239;&mdash;&thinsp;Varat är helheten av
denna oroliga stridighet. (Heidegger, 2000, §&#8239;102)</blockquote>
<p>Nietzsche postulerar att endast <i>tillblivelsen</i> finns. Stabilt
<i>vara</i> är vår strävan, även om det endast kan ta formen av temporär
maktdominans. Men Jessica&nbsp;N.&nbsp;Berry menar att Herakleitos knappast
kan ha hävdat tillblivelsens prioritet eftersom fokus är så mycket på
<i>logos</i>:</p>
<blockquote>I den mån &ldquo;flödesdoktrinen&rdquo; uppträder hos
Herakleitos så överskuggas den av temat <i>logos</i> och av temana mått
(<i>metron</i>), regularitet, ordning, design, lag och
nödvändighet&nbsp;[&hellip;] Idén är att naturlig förändring pågår i
kalkylerade, reguljära cykler och att den regleras av en ordnande princip,
<i>logos</i>. (Gemes&nbsp;&amp; Richardson, s.&#8239;97)</blockquote>
<p>Således är Herakleitos i viss överensstämmelse med Platon, då båda tror
på den fasta ordningen i abstrakt bemärkelse. Inte ens den enda säkerligen
autentiska flödesteoretiska satsen, nr. 12, samstämmer med Nietzsches
radikala position. Herakleitos tycks mena att &ldquo;eldvinden&rdquo; är
identisk med logos, som betyder att logos är som flodvattnet. Det är både
själva lagbundenheten och verklighetens flöde. Han formulerar därmed en
monistisk världsbild, till skillnad från Platons dualistiska. Slutsatsen är
att Nietzsche har byggt på lösan sand. Hans filosofi tycks bygga mest på
Schopenhauer, vars metafysik ingen tar på allvar.
<br>
<br>
Hos Nietzsche, det enda sättet på vilket någonting kan uppnå
<i>temporär</i> beständighet, är att motparterna besegras i maktkampen och
därmed den egna viljan och världsbilden uppnår dominans. Livets själva
impuls är att eftersträva stabil sanning och ordning, som enligt
perspektivismen är den <i>egna</i> sanningen. På så sätt kan vi forma den
ordnade och stabila tillvaro som vi längtar efter, tills livskraftens
maktsträvan manifesteras ånyo. Men, som sagt, så beskriver ej Herakleitos
motsatsspelet. Beständighet uppstår inte som följd av att någondera sidan
uppnår dominans. Tvärtom, det förstör varat, som är
logos&#8239;&mdash;&thinsp;helheten av motsatsspelet. Oavsett om Nietzsche
har begripit Herakleitos eller ej, går det ej att hävda att han bygger på
dennes filosofi.</p>
<p class="centered"><span class="bigger">5.</span></p>
<p>Nietzsche har en <i>mytologisk</i> världssyn, men inte en filosofisk,
för han formulerar ingen logiskt sammanhängande teori. Richard&nbsp;Perkins
skriver:</p>
<blockquote>Det finns ett oräkneligt antal Nietzsche, följaktligen finns
det ingen &ldquo;sann&rdquo; Nietzsche. Att möta honom i hans skrifter är
att möta en flytande och polymorf mångfald. Att kämpa med hans idéer är att
undersöka den levande materien hos förmodligen den mest nyckfulle av alla
nyckfulla tänkare. Ena stunden är han en hängiven anhängare av Herakleitos,
Schopenhauer och Wagner. Men nu är han en Fri Ande, den trotsige
&ldquo;Prins Fågelfri&rdquo;. Han är omväxlande Vandraren och hans Skugga,
nästa gång Trubaduren, Vettvillingen, Pajasen. Han är den tillknäppte
profeten Zarathustra och hans tre andliga metamorfoser. Han är
Immoralisten, Antikrist, den hemska Blonda Besten. I stunden är han
Dionysos, och nu den Korsfäste. Men det finns ingen &ldquo;sann&rdquo;
Nietzsche, dold bakom mörka slöjor, i stånd att avslöja eller fördölja sin
inre natur. Mannen själv är bara en serie av masker, och hans filosofi bara
en ändlös följd av grottor bakom grottor. Hans namn är
&ldquo;Legion&rdquo;: ty han är många. (Perkins, 1977)</blockquote>
<p>Nietzsche bejakar polyteismen inklusive dess heroiska och mytologiska
perspektiv. I det babyloniska eposet blir kaosdraken Tiamat besegrad av
gudamänniskan Marduk. Därmed uppkom det ordnade universum, skapat av
Tiamats döda kropp. Det är en <i>myt</i> som går på tvärs med vetenskapliga
fakta. Men myten är ändå värdefull, då den såsom imaginärt narrativ kan
lagras undan i vår personliga och kollektiva minnesbank. Den oerhört
komplicerade och synbart kaotiska verkligheten blir därmed emotionellt
hanterbar då den blir sammanfattad i symbolisk form (jfr.
van&nbsp;der&nbsp;Linden, 2011). Också kristendomen berättar att Kristus
besegrar draken och fängslar honom i underjorden. Men vid den yttersta
tiden skall fjättrarna brista (samma som sker med Fenrisulven).
<br>
<br>
Skillnaden är att kristendomen skiljer på sinnligt och översinnligt (det
himmelska, transcendenta). Den kristna myten är
himmelsk&#8239;&mdash;&thinsp;Kristusskeendet är transcendent, således icke
ett tolkningsmönster för den jordiska tillvaron, där tvärtom vetenskap och
förnuft ska råda. (Augustinus, <i>Genesi Ad Litteram</i>&nbsp;I, skäller på
kristna som ignorerar vetenskapliga fakta.) Vad har vetenskapen funnit om
hur ordning uppstår? Den uppstår inte för att en heroisk gudamänniska
vinner segern. Världsalltet, det biologiska systemet såväl som samhället,
har <i>utvecklats</i>. Sublim ordning uppkommer genom <i>evolution</i>.
<br>
<br>
Men då Nietzsche förnekar all transcendens så blir det mytologiska
narrativet profanerat, motsvarande hur jordelivet tolkades i hednisk tid.
Att med svärd vinna segern, blir då hur ny och vital ordning skapas.
Draken, som den heroiska övermänniskan besegrar, personifierar den gamla
ordningen, som blivit livlös och mekaniserad. (I boken <i>Maps of
Meaning</i> har psykologen Jordan&nbsp;Peterson formulerat just en sådan
nietzscheansk världssyn i hegeliansk inramning.) Nietzsche har således ett
manikeiskt mytologiskt perspektiv på tillvaron, i grunden ovetenskapligt.
Hans moderna efterföljare, den &ldquo;identitära&rdquo; Nya högern, tycks
ta hedniska myter på allvar, som om de syftade på det jordiska. Det gör att
den helande effekten går förlorad och följderna istället blir destruktiva.
Det är kontraproduktivt, då framgång förutsätter förnuft och
vetenskaplighet.
<br>
<br>
Nietzsches efterföljare Julius&nbsp;Evola formulerade en
<i>profanmytologisk</i> världsbild. Narkotikamissbruk orsakade troligen
permanent skada på verklighetsfunktionen. Evolas &ldquo;magiska
idealism&rdquo; är en slags nyhedendom i nietzscheansk anda. Han trodde sig
vara ättling till en andlig elit, som en gång regerade under kulturens
guldålder, i det doriska Grekland. I den nuvarande järnåldern såg han det
som sin uppgift att försöka återskapa den andliga aristokratins epok. Han
försökte utan framgång påverka Mussolini och Hitler med sina idéer. Den
världsliga projektionen, att vi med politisk maktutövning ska återuppväcka
guldåldern, sänker värdet på hans livsverk. Hans tankar fick aldrig något
genomslag. Det är tydligt att Evolas världssyn inte appellerar till den
moderna människan, speciellt som den är så ovetenskaplig. Han kallar också
sin lära &ldquo;radikal traditionalism&rdquo;. Men hans tänkande är och
förblir förknippat med fascismen, i en form som är aristokratisk snarare än
plebejisk.</p>
<p class="centered"><span class="bigger">6.</span></p>
<p>Sokrates och Platon var inte rationalister. De postulerade inga
sanningar utan eftersökte sanningar. Det är därför Platon skriver i
dialogform, där olika uppfattningar bryts mot varandra. Faktum är att han
även representerar Nietzsches ståndpunkt. I dialogen <i>Gorgias</i> framför
Kallikles tanken att de mindervärdiga använder moralen för att
&ldquo;förslava de som är av naturen bättre&rdquo; (491e–492a). Det här
synsättet kritiseras av Platon. Men det är klart att Platon formulerade den
här tanken först. Emellertid ger Nietzsche honom inget erkännande för det.
Han nämner aldrig Kallikles.
<br>
<br>
Vad som drev Sokrates var kärleken till filosofin och sanningssökandet, att
eftersöka Godhet, Sanning och Skönhet. Men vägen dit innebar att
<i>ifrågasätta</i> sanningarna i samtiden. Synen på den kristna moralen som
&ldquo;slavmoral&rdquo; är falsk. Den bygger i själva verket på
ömsesidighet, som inkluderar både hög och låg. Den som hjälper till får
själv hjälp när det behövs, men &ldquo;den som inte vill arbeta får inte
heller äta&rdquo; (Paulus, 2&nbsp;Thess. 3:10). Kristendomen förkastar både
slav- och herremoralen, som Nietzsche felaktigt tror är enda alternativen
(BO §&#8239;260). Det bygger på en föråldrad åskådning (&ldquo;äta eller
ätas&rdquo;) som modern biologisk forskning förkastat. Naturen är en arena
för samarbete, då &ldquo;etisk reciprocitet&rdquo; är den mest effektiva
metoden för överlevnad.
<br>
<br>
Kristen moral bygger på tillit och &ldquo;reciprok altruism&rdquo;, som
betyder att människor gärna samarbetar så länge andra människor också
hjälper till. Det är moralen som den västerländska civilisationen bygger
på, något som också förekommer i djurriket (jfr. Wiki:
&lsquo;Altruism&rsquo;). Den &ldquo;högre människan&rdquo; hjälper den
&ldquo;lägre människan&rdquo; förutsatt att det omvända också gäller.
Paulus inskärper den här moralen hos sina församlingar. Den är långt mer
avancerad och betydligt mer effektiv än Nietzsches herremoral.
<br>
<br>
Nietzsche idealiserar antikens Rom. Stoikern Posidonius (135-51 f.kr)
skapade myten om Roms historiska roll, som består i att dess imperium
personifierar mänsklighetens broderskap enligt den naturliga och
universella ordningen. Maktdominans är ej den starkes rätt, utan den
bättres. Romarna accepterade successivt den stoiska världsbilden, och vid
det första århundradet e.Kr var synen på Rom såsom inkarnationen av den
stoiska kosmopolis väl etablerad (jfr. Dyson, 2005, s.&#8239;132).
<br>
<br>
Nietzsche återupplivar Posidonius dröm och förfäktar att de &ldquo;högre
människorna&rdquo; ska äga makten. Augustinus har en annan åsikt. I sitt
mästerverk <i>Guds stad</i> vederlägger han det stoiska och romerska
idealet. Enligt kristen teologi är människan och världen fallna, så vi kan
aldrig bygga det perfekta idealsamhället på jorden. Det kommer alltid att
finnas krig och elände, makthierarkier och korruption, ända tills Kristi
återkomst. Augustinus föregriper termodynamikens andra lag enligt vilken
allting i tillvaron eroderar. Allting förfaller med tiden. Det är allenast
Jesus som kan ändra på det.
<br>
<br>
Kristendomen separerar det profana från det andliga. Paulus påyrkar att
slavar utan knot ska lyda sin herre (Koloss. 3:22-4:1) och Jesus säger:
&ldquo;Ge då kejsaren vad som tillhör kejsaren, och Gud vad som tillhör
Gud&rdquo; (Markus 12). Låt de rika behålla sina pengar och sin makt, för
det är bättre att &ldquo;samla sina skatter i himlen&rdquo;. Om nu det
kristna synsättet är att man överlag ej ska göra uppror mot makten, och att
slavar ska lyda sin herre, hur kan då Nietzsche anklaga kristendomen för
att utgöra en moralisk slavrevolt? Nietzsche, som säger sig vara ateist,
omfamnar ändå hedendomen och polyteismen, för han begriper ej att skilja på
det jordiska och himmelska (GV §&#8239;143). Det förklarar varför han
hamnar i ett utopiskt ideal, tillsammans med alla andra utopister, såsom
nazister och kommunister.
<br>
<br>
Nietzsche är helt inriktad på det världsliga tillståndet, precis som Marx
och Hegel. Men vi ska inte eftersträva något nytt Imperium Romanum, för det
skapar bara elände och är ändå dömt att gå under. Alla filosofier som har
den inriktningen, dvs. försöker uppnå ett idealt samhällstillstånd (i
Nietzsches fall frigörandet av övermänniskornas kreativitet och
maktutövning), kallas för utopiska. Nietzscheanerna, tillika vänstern,
projicerar den andliga strävan på jordelivet. De tror att meningen i livet
fullkomnas om vi uppnår en viss sekulär ordning. Men vad tjänar världslig
strävan till? Man förvärvar makt och rikedom och bosätter sig i ett flott
hus. Sedan dör man. Vad är poängen?
<br>
<br>
Nietzsche skyller den antika kulturens förfall på kristendomen. Men
nedgången för den antika gudavärlden började långt innan Kristi födelse.
Försokratikerna kritiserade det naiva och amoraliska mångguderiet.
Människorna började förlora tron. Under kejsar Tiberius tid (14–37 e.Kr)
fick en seglare Thamus, på väg till Italien, höra en gudomlig röst som
uppmanade honom att sprida nyheten om guden Pans död. I samma stund fick
han höra klagorop ifrån stranden. När Tiberius fick nyheten tillsatte han
en undersökningskommission (jfr. Wiki: &lsquo;Pan (God)&rsquo;).
<br>
<br>
Antikens föreställningsvärld var döende. Till slut blev det så illa att
allt som fanns kvar var strävan efter makt, rikedom och förlustelse.
Romerska författare förfasade sig över det moraliska förfallet, och
jämförde med ädelmodet hos de ursprungliga romarna. Kristendomen kom in i
ett relativt vacuum, då folk var redo att höra ett nytt budskap. Paulus
undergrävde Artemiskulten i Efesos, något som drabbade stadens ekonomi
svårt. Skedde det genom politisk eller krigisk maktkamp? Nej, det rörde sig
om <i>medvetandeförhöjning</i>. Han spred budskapet om Vägen, och
människornas ögon öppnades. Det antika medvetandet var redan föråldrat. De
var redo att möta en ny tid.
<br>
<br>
Än idag upprepas myten att kristendomen underminerade den romerska moralen,
något som orsakade Västroms fall. (Det är den amerikanske filosofen
Sam&nbsp;Harris åsikt.) Emellertid vet vi att det främst berodde på
barbarinvasionen. Den &ldquo;ädla romerska moralen&rdquo; betydde folkmord
på kelter, grymma publika avrättningar, ständiga erövringskrig, rovdrift av
naturen, och expropriering av jordbruksland som ledde till fattigdom och
svält bland erövrade folk.
<br>
<br>
Om den s.k. &ldquo;slavrevolten&rdquo; hade sådan giftverkan på den
romerska civilisationen så blir det svårt att förklara varför Östrom, det
bysantinska imperiet, överlevde i tusen år efter Västroms fall.
Kristendomen hade en vitaliserande och sammanhållande effekt som gjorde att
Västrom kunde bestå i ytterligare ett par hundra år. Kejsarna kunde ej
längre bete sig som de ville (såsom Caligula, Caracalla och Nero) ty
moralen höjdes radikalt i riket. Exempelvis var kejsar Teodosius tvungen
att offentligt krypa för biskop Ambrosius, som fördömde kejsarens massaker
i Thessaloniki.
<br>
<br>
Kristendomen var ett lyft för romarriket. När så Rom slutligen föll till
västgoterna (som var romaniserade och inte så värst barbariska) så bestod
kyrkan, och kunde fortsätta att bära civilisationens fackla, ända tills
Karl den Store kröntes av påven till Tysk-romersk kejsare. Utan
kristendomen hade det aldrig blivit någon västerländsk civilisation, den
mäktigaste och framgångsrikaste i världshistorien. Kristendomen är hjärtat
som pumpar syrerikt blod i Västerlandets kropp.</p>
<p class="centered"><span class="bigger">7.</span></p>
<p>Att sprida medvetandets ljus är långt effektivare än den
konfrontatoriska, världsliga och maktfixerade retorik som Nya högern ägnar
sig åt (jfr. Wiki: &lsquo;Nya högern (kulturrörelse)&rsquo;). Det handlar
ej om vem som är störst, bäst och mäktigast. Det handlar ej om att
&ldquo;ta makten över institutionerna&rdquo; utan om vem som bär
medvetandets ljus. Det vitala medvetandet besegrar <i>omedvetenheten</i>,
det falska medvetandet. Det är därför kristna tillkännager att Kristus
redan har segrat. Ljuset förökar sig och går ej att stoppa. Identitärernas
kampretorik, maktfixering, samt deras framställande av en fiendebild
bestående av fysiska personer, är okristlig. Den sår split i samhället och
väcker hat. Den är dessutom kontraproduktiv. Det är nämligen ej fysiska
personer som är fienden, utan den materialistiska anda som genomsyrar
samhället och som går under namnet Antikrist. Det är ej nödvändigt att
gripa makten överallt. Istället ska man förlita sig på ordets makt. Vi bör
delta i den politiska verkligheten, men ej leva i fantasin om att det är
två drakar i strid: Rom mot Juda.
<br>
<br>
Nietzsche är oförenlig med konservatismen. Ordets själva betydelse är
bevarandet av det västerländska platoniska och kristna arvet. Men
högerradikalerna står på samma sida som vänsterradikalerna i sin iver att
förstöra Västerlandet. Dugins &ldquo;traditionalism&rdquo; och
Ayn&nbsp;Rands nietzscheanska &ldquo;objektivism&rdquo; är därför
väsensskilda från konservatismen. Notera att både vänster- och
högerradikaler har tagit till sig Nietzsches och Heideggers förakt mot den
västerländska moderniteten och dess religiösa, etiska och filosofiska
grund&#8239;&mdash;&thinsp;de vänstersinnade nietzscheanerna representeras
bl.a. av postmodernisterna Michel&nbsp;Foucault och Jacques&nbsp;Derrida.
De har gett upphov till dagens identitetspolitik, intersektionalitet och
perspektivism, som av vänstern idag används för att förstöra Västerlandet.
Nietzsche är stor inom vänstern.
<br>
<br>
Förstörelsen av vår demokratiska civilisation leder helt sonika till
tribalismens återkomst. Nietzsches hett eftertraktade elitvälde förekommer
redan hos klankulturerna. Den västerländska civilisationen är det stora
undantaget, som lät oss undslippa tribalismens förbannelse. Förstörelsen av
vår kultur leder tveklöst till klanväldets återkomst. Det är ju vad
Nietzsche vill ha, nämligen aristokratiska klaner, även om han använder
ordet &lsquo;kast&rsquo; (se Winther, 2019).
<br>
<br>
Den aristokratiska strategin som Nietzsche förespråkar, nämligen att bilda
en härskarklass, fungerar ej. Vad som händer är nämligen att aristokratiska
föräldrar nästan alltid får ett mediokert barn. Det kallas &ldquo;regress
till medelvärdet&rdquo; (gällande medel-IQ för den etniska
gruppen&#8239;&mdash;&thinsp;&ldquo;rasen&rdquo; som man sa förr) (jfr.
Rushton, 2000, s.&#8239;32). Följaktligen går det ej att odla en
aristokratisk blodslinje m.a.p. aristokratiska själsegenskaper. Å andra
sidan kan två mediokra personer (enkla bönder, exempelvis) ibland få ett
briljant barn. Det har skett många gånger i historien. I själva verket så
tenderar aristokratiska blodslinjer att regrediera, såsom skedde hos den
habsburgska släkten (jfr. Dimuro, 2019). Det vore naturligtvis naivt att
hävda att Nietzsches maktelit inget har med blodslinjer att göra. Då vet
man ej hur människor fungerar.
<br>
<br>
Briljanta individer kan ej klona sig själva, vilket vore själva
förutsättningen för att Nietzsches strategi skulle lyckas. Deras avkomma
blir oftast medioker. Men &ldquo;slavnaturerna&rdquo; kommer ibland
producera en storartad person. Det går visserligen att hålla rasen på en
hög medelnivå, genom att exempelvis förbjuda ingifte med individer
tillhörande folkslag med lägre medel-IQ. Det ökar förutsättningarna att det
ibland poppar upp en lysande stjärna. Men det kommer ske helt
oförutsägbart, hos vilken samhällsklass som helst. (Emellertid är rashygien
inte i ropet längre, och det kan man förstå.) Nietzsche representerar ett
aristokratiskt 1800-talstänkande som är föråldrat och ovetenskapligt. Hans
filosofi är ett manifest för det hybristiska personlighetsidealet.
<br>
<br>
Det är däremot väsentligt, av ekonomiska och demokratiska skäl, att
bibehålla en hög medel-IQ hos populationen. Den danske psykologen
Helmuth&nbsp;Nyborg gör gällande att den västerländska kulturen och
demokratin förutsätter en relativt hög medel-IQ. Massinvandring från tredje
världen sänker medelvärdet tills systemet ej längre går att upprätthålla
(jfr. Wiki: &lsquo;Helmuth&nbsp;Nyborg&rsquo;). Då hamnar vi i den
vedervärdiga tribalismen, med konkurrerande klaner (jfr. Winther,
2019).</p>
<p class="centered"><span class="bigger">8.</span></p>
<p>Det är <i>omedvetenheten</i> som är fienden. Det är den verkliga draken:
Modergudinnans son, vars namn är Antikrist. (Omedvetenhet är alltid
förknippat med moderskomplexet.) Han vill att vi ska följa Nietzsches råd,
att i omedvetenhetens namn hänge oss åt maktkamp istället för att sprida
medvetandets ljus. Vi ska själva bli som muslimerna, som Nietzsche ser som
förebildliga (AK §&#8239;59-60). Författaren och regissören
Michael&nbsp;Ventura säger:</p>
<blockquote>Se upp med hur du väljer din fiende, för du kommer att likna
honom. Den stund som du anammar din fiendes metoder så har han vunnit.
Resten är lidande och historisk opera.</blockquote>
<p>Mot dumheten kämpar gudarna förgäves. Det är lönlöst och
kontraproduktivt att gå till storms mot omedvetenheten. Då stärker man bara
mörkrets krafter. Det är en helt annat sak med en <i>medveten</i>
kontrahent. Det kan löna sig, för motståndarsidan har rationell grund och
representerar inte den rena ondskan. Men en omedveten rival är oemottaglig
för rationella argument. Då blir det som att fäkta i luften. De kan inte
resonera, och de orkar ej heller, för de är lata. Lathet och oförnuft
kännetecknar den omedvetna människan. Gång på gång görs misstaget, på
arbetsplatser och i föreningslivet, att man ger ett uppdrag åt en sådan
person. Men det tar oändligt med tid, och ingenting ordentligt blir gjort.
Den omedvetna människan har aldrig lärt sig att arbeta hårt. Han kan inte
fokusera sin energi, förmodligen för att det kravet aldrig funnits under
hans ungdomstid. Då har det fönstret stängts och han förblir lat i hela
sitt liv. Hjärnan måste formas i ungdomsåren så att inte latheten blir
permanent.
<br>
<br>
Det här kan förklara varför det i välfärdssamhället sker en regress till
omedvetenhet och lathet. Allt fungerar med tiden allt sämre och blir
alltmer kostsamt. För att få någonting gjort måste privatisering ske, och
företag och kommuner nödgas anlita dyra konsulter. Men allt oftare består
också de av vänsterfolk. När det omedvetna folket ska rösta så väljer de ej
den patriarkaliska kandidaten som pekar på svårigheterna och förklarar att
det kommer bli arbetsamt och kostsamt att ta itu med dem. Nej, de röstar på
den som använder vinnarstrategin, som består i att sopa smutsen under
mattan. Han förklarar helt sonika att Mamma Staten kommer ta hand om alla
medborgare. Det tycks kontraproduktivt att i den demokratiska processen
peka på problemen, för då kan man ej få majoritet. Man kan endast vinna om
man ljuger och blundar för att systemet håller på att falla samman.
<br>
<br>
Man kan ej förvänta sig att vinna val eller få inflytande och makt genom
att upplysa om hoten mot vårt samhälle eller de akuta problemen på det egna
företaget. Det väcker oro, folk blir upprörda och förbannade och hävdar att
det skickar ut negativa signaler, som tyder på att den som varnar välkomnar
förstörelsen. Den omedvetna människan har en låtgåmentalitet. Statsminister
Löfven gör ingenting och säger egentligen ingenting. Därför ökar han i
opinionen. Den som är lat och omedveten visar att han tillhör folket, och
då vinner han röster.
<br>
<br>
Men om man underlåter att ta itu med problemen så innebär det i praktiken
att man sågar av den gren man sitter på. Ondskan förintar sig själv, för
ondskan är, som Augustinus förklarar, frånvaro av det
goda&#8239;&mdash;&thinsp;frånvaro av ordning och samvetsgrann planering.
Det går ej att aktivt ta strid med tomheten. Det är som att fäkta i luften
mot en osynlig fiende.
<br>
<br>
Man kan inte vara motståndare till förnuftet! Det går knappast att
programmera en dator med poetisk inspiration. Självklart måste förnuftet
stå i främsta rummet. Självklart ska man, såsom Sokrates och Platon, sträva
efter det rätta och det goda. Men det är inte lätt att veta vad det är. Man
tvingas ständigt, enligt sokratisk förebild, brottas med denna fråga. Det
stämmer med Paulus synsätt. Han förklarar att efterföljelse av den
religiösa lagen visserligen är föredömligt&#8239;&mdash;&thinsp;men
lönlöst! Strävan efter rättfärdighet och godhet förutsätter Guds nåd. När
man befriats från syndens lag och blivit till &ldquo;Guds slav&rdquo;,
kommer man allt närmare det sanna och det goda, när man får ta större del
av Guds allvishet.</p>
<p class="centered"><span class="bigger">9.</span></p>
<p>Medvetandets förhöjning hos folket förändrar samhället. Nietzsches
filosofi är däremot fördummande, då han predikar perspektivismen, som
innebär ett förkastande av medvetandets platoniska former, som är själva
Sanningen. Istället ska man utgå från sitt eget &ldquo;perspektiv&rdquo;
och tillskansa sig makt, för att förhöja den egna fullkomningen i livet.
Hade apflockar haft ett så primitivt beteende så hade de evolutionärt gått
under. Nietzsches tänkande leder till omedvetenhet, precis som skett med
vänstern, då de anammat Nietzsches omedvetenhetskult. De uppfinner och
ältar begrepp som handlar om makt, såsom identitetspolitisk ideologi,
intersektionalitet och feministisk maktanalys. Notera att också den
identitära Nya högern, i enlighet med postmodernt tänkande, tillämpar
identitetspolitiska begrepp och gör en analog maktkampsanalys.
Omedvetenheten gör postmodernisterna neurotiska och med tiden tokiga. Att
den verkliga sanningen ersätts med den egenskapade &ldquo;sanningen&rdquo;
har gjort att vissa förnuftstroende vänsterintellektuella börjat protestera
mot den hejdlösa dårskapen.
<br>
<br>
Allan Bloom var en konservativ tänkare och kritiker av Nietzsche. Hans bok
<i>The Closing of the American Mind</i> (1987) är fortfarande läsvärd. Han
visar på hur tysk filosofi, dess relativism och historicism, vars främsta
företrädare är Nietzsche och Heidegger, har underminerat den sanna
konservatismen som bygger på fasta värden. Att vänstern anammat dessa
tänkare har skadat amerikanskt intellektuellt liv oerhört. Boken
demonstrerar att den sant konservative inte är en nietzscheanhängare. Bloom
säger:</p>
<blockquote>Nietzsches kollosala politiska misslyckande illustreras av det
faktum att högern, som var det enda hoppet att hans lära skulle uppnå sin
önskade effekt, har helt försvunnit, och han själv blev nedsmutsad i dess
ohyggliga sista andetag, medan idag är praktiskt taget varje nietzschean,
såväl som heideggerian, en vänsteranhängare. (1987,
s.&#8239;222)</blockquote>
<p>Nietzsche representerar en &ldquo;ny höger&rdquo; som vill avskaffa
kapitalismen. Det är inte konstigt då att han blev populär hos vänstern. De
omfamnar Nietzsche för att han vill förstöra den västerländska
civilisationen. Han hatar dess småborgerlighet, kristendom, industriella
kapitalism, dess nationalism. Dessutom uttryckte han uppskattning för
islam. Så det är inte konstigt att vänstern älskar honom, för han är ju en
motpol till konservatismen. Det är Nietzsche, och hans efterföljare Foucalt
och Derrida, som gett upphov till dagens identitetspolitik,
intersektionalitet och perspektivism, som av vänstern idag används för att
förstöra Västerlandet. Nietzsche är stor inom vänstern. Men den
traditionella konservatismen (Edmund&nbsp;Burke, Russell&nbsp;Kirk,
Roger&nbsp;Scruton, Paul&nbsp;Gottfried, m.fl.) bejakar kapitalismen, dock
med ett kritiskt öga. Konservatism innebär att skynda långsamt. Vi ska inte
såga av den gren vi sitter på och orsaka massvält och inbördeskrig.
Konservatismen står för sans och vett och fördömer därför all slags
himlastormande dårskap.
<br>
<br>
Kristendomen och konservatismen går ej att separera. Men
nietzscheanhängarna vill rasera den västerländska civilisationen. Därför
angriper de dess grundpelare kristendomen. Nya högern gör gemensam sak med
kulturmarxister och islamister. Tillsammans gnager de på trädets rot. Men
den konfrontatoriska strategin stärker bara motståndarsidan. Anhängare till
Nietzsche och Dugin ställer ju upp på globalisternas världsbild enligt
vilken de har läget under kontroll och står i begrepp att segra. Därför
krävs det radikalism, aktivism, och skoningslös kamp om herravälde. Med ett
idogt demoniserande ska landet splittras, fienden utmålas som onda jävlar,
och landsförrädarna dömas i Finspång. Centralt i det kristna budskapet är
att man ej ska &ldquo;utmana ondskan&rdquo; (Bergspredikan). Då förstärker
man bara det onda styret och bekräftar dess maktperspektiv.
<br>
<br>
Skeendet i världen är ej i överensstämmelse med Nya högerns prognos, för de
kan ej förutsäga Guds avsikt. En sant konservativ bygger inga luftslott
utan iakttar verkligheten objektivt. Sedan agerar han i relation till denna
verklighet, med sans och vett, och med vägledning av Augustinus och Luther.
I kristider krävs pragmatism. Men om man ägnar sig åt imperiedrömmar så
blir man blind för verkligheten. Det liknar Hitlers agerande när kriget
vände. Han ägnade alltmer tid åt megalomaniska fantasier, såsom
världshuvudstaden Germania (se Wiki: &lsquo;Welthauptstadt
Germania&rsquo;). Det är verklighetsflykt att ägna sig åt orealistiska
nietzscheanska imperiedrömmar.
<br>
<br>
Enligt Augustinus och Pascal är makten alltid korrumperad och alla
samhällssystem har grava defekter. Eftersom det inte finns något alternativ
kan vi kan inte skapa oss en perfekt värld. Hur vi än gör blir det fel, ty
vi är fast i en fallen värld. Vad vi kan göra är att lappa och laga skeppet
vi färdas på och försöka förutse vart färden går. Vi kan försöka utröna
Guds avsikter, långsamt reformera, förbättra oss själva, och förhöja den
allmänna medvetandenivån genom att sprida kristendomens ljus. Det handlar
bara om att hålla skeppet flytande.
<br>
<br>
Människan spår, Gud rår. Den hybristiska moderna människan tror sig kunna
regera över planeten och styra än åt ena än åt andra hållet. Men när deras
&ldquo;läror&rdquo; ska förverkligas så visar det sig få oförutsedda
konsekvenser. Det blev ej som Nietzsche hade tänkt, ej heller som
marxistiska socialister hade tänkt, ej heller utvecklades fascismen som
Evola hade tänkt. Människan spår, Gud rår. Därför ska vi skynda långsamt
och ej förstöra demokratin och parlamentarismen, för då blir det ej som vi
hade tänkt.
<br>
<br>
Modernismen går under av sig själv, precis som globalismen. Allt som är
falskt fallerar till slut. Sanningen vinner alltid i längden. Sanningen är
som ljuset, som har existens, tillskillnad från mörkret, som bara är
frånvaro av ljus. Tvärsemot Nietzsches postmoderna doktrin kan ej vad som
helst vinna makten och få tidsbegränsad varaktighet, för Makten utgör ej
tillvarons ontologiska grundval. Det är Sanningen som underbygger allt
beständigt. Sanningen är Logos (Ordet) och detta Logos är Kristus.</p>
<blockquote>I begynnelsen var Ordet, och Ordet var hos Gud, och Ordet var
Gud. Han var i begynnelsen hos Gud. Genom honom har allt blivit till, och
utan honom har inget blivit till, som är till. I honom var liv, och livet
var människornas ljus. Och ljuset lyser i mörkret, och mörkret har inte
övervunnit det. (Joh.&nbsp;1)</blockquote>
<p>När Sanningen inkarnerar i världen så vet vi att världen är räddad, ty
Sanningen segrar alltid till slut. Men Sanningen är transcendent,
världsöverskridande. Vi måste bli vägledda för att kunna se dess ljus.</p>
<p class="centered"><span class="bigger">10.</span></p>
<p>Enligt Nietzsche är den världsliga tillblivelsen ett autonomt flöde som
saknar transcendent (platonisk) förebild. Men enligt vetenskapen så grundar
sig allt på naturlagar och de mest väldefinierade och stabila
konfigurationer av ordning man kan tänka sig. Ett sandkorn består av
neutroner och protoner i olika konfigurationer, omgivna av elektroner.
Kärnpartiklarna består av kvarkar som ständigt utbyter färgladdningar.
Skulle denna ordning förändras på minsta sätt så upphör sandkornet att
existera. Partiklarna är exempel på stabil ordning som funnits sedan
universums födelse. Varenda elementarpartikel tycks ha inbyggda program så
att de vet vad de ska göra i varje situation. Det gör att man kan simulera
partikelkollisioner i datorer. De är så noggrant bundna av regler, som kan
beskrivas matematiskt, att kvantfysiken har blivit den överlägset mest
framgångsrika vetenskapsgrenen. Universum är otroligt lagbundet och därmed
förnuftstyrt. Partiklarna och planeterna struntar fullkomligt i makt,
identitet och hierarki. De följer bara sina rationella instruktioner.
Einstein sade: &ldquo;Det mest obegripliga med universum är att det går att
begripa&rdquo;.
<br>
<br>
Programvaran i det mänskliga genomet är ytterligt sofistikerad.
Bill&nbsp;Gates har sagt att &ldquo;DNA är som ett dataprogram, men mycket,
mycket mer avancerad än någon programvara som någonsin skapats&rdquo;. För
att en levande varelse ska kunna finnas till så förutsätter det en extremt
komplex, stabil och lagbunden ordning. En levande cell är som en medelstor
svensk stad i komplexitet, m.a.p. regelmässiga transporter, maskiner som
ständigt arbetar, o.s.v. Darwinismen kan inte förklara hur så extremt
komplex kod kan uppkomma så snabbt, såsom i den kambriska explosionen (jfr.
Wiki: &lsquo;Kambriska explosionen&rsquo;). Samma gäller kosmos som helhet.
Vetenskapsmännen begriper ej ursprunget till denna ordning. Den tycks vara
övervärldslig, fininställd redan vid skapelsen (jfr. Wiki:
&lsquo;Fine-tuned universe&rsquo;). Världsalltet är otroligt platoniskt och
inte alls som Nietzsche trodde: kaotiskt och i grunden obegripligt. Vi har
idag enorm kunskap om &ldquo;tinget-i-sig&rdquo;, något som Nietzsche
trodde var omöjligt. Logos är universums ontologiska grund.
<br>
<br>
Däremot vet de att allting förfaller med tiden, precis som Augustinus
förklarar. Inom en miljard år kommer jorden vara en livlös planet, het som
en bakugn. Enligt termodynamikens andra lag förfaller hela universum med
tiden, och till slut har alla stjärnor slocknat (jfr. Wiki: &lsquo;Big
Chill&rsquo;). Världen är alltså dömd att gå under, för det är en fallen
värld. Mänskligheten är dömd att gå under ty vi är fallna varelser. Det
finns alltså ingen vetenskaplig grund att se sinnevärlden såsom oberoende
av abstrakta, platoniska lagar. Materien kunde inte ens existera utan dem.
Allting är lagbundet och ytterligt komplext. Platon hade mer rätt än han
själv begrep.
<br>
<br>
Vi vet idag mycket som ej Nietzsche visste, såsom att den materiella
världen är sekundär, för varken tiden eller materien har alltid funnits.
Enligt den rådande kosmologiska teorin så rådde maximal
&ldquo;ordning&rdquo; (negentropi) i skapelseögonblicket. Sedan uppkom
stjärnor och galaxer i samband med entropiökningen i universum som helhet.
Troligen kommer materien att förstöras innan &ldquo;the Big Rip&rdquo;, när
själva rumtiden slits sönder (jfr. Wiki: &lsquo;Entropi&rsquo;; Wiki:
&lsquo;Big Rip&rsquo;).
<br>
<br>
Sådant är ödet för allt varande, något som går på tvärs med Nietzsches
teori om sinnevärldens ontologiska prioritet. Han levde på 1800-talet och
hade ej kännedom om allt detta, som bekräftar att augustinsk kosmologi är i
stora drag korrekt. Notera att Augustinus vänder sig mot det platoniska
synsättet att blott det översinnliga har genuin existens medan sinnevärlden
är likt en skuggbild. Nej, enligt hans metafysik är det världsliga varat
genuint eftersom det härrör från Guds fullkomliga vara (<i>ipsum esse</i>).
Det är endast pga. syndafallet som världen har blivit korrupt. Men de
jordiska tingen existerar tack vare att de bibehållit det mesta av den
ordning (<i>modus, species, ordo</i>) som Gud givit dem. Alltså är
världsalltet Guds goda skapelse, liksom också mänskligheten. Vi kan få mer
fullvärdig existens om vi närmar oss Gud.
<br>
<br>
Sinnevärlden är ingen skuggvärld, utan god och sant existerande. Men den
kämpar alltid mot förfallet, som termodynamiken bekräftat. Det beror på att
det jordiska ej är perfekt, till skillnad från de perfekta formerna i Guds
sinne. Nietzsche blandar ihop kristen teologi med en extremtolkning av
platonismen.</p>
<p class="centered"><span class="bigger">11.</span></p>
<p>Nietzsche försvarar uttryckligen en fenomenologisk ståndpunkt. Inget
annat än fenomenen spelar roll (vilket inte utesluter att det finns en
objektiv verklighet). Nietzsche sägs tillhöra nykantianismen men hör
förmodligen hemma i Husserls fenomenologiska idealism. En subjektivistisk
ståndpunkt är att vi bygger en värld utgående från skönsmässigt
konstruerade språkliga narrativ. I själva verket <i>upptäcker</i> vi
verkligheten och skapar oss därmed en objektiv och korrekt bild enligt de
kategorier som finns inbyggda i den yttre verkligheten, bl.a. de
matematiska. Vi har dem nämligen inbyggda i oss själva eftersom vi är del
av samma verklighet. Det är i enlighet med platonisk kunskapsteori.
<span class="nb">Peter Godfrey-Smith</span> säger:</p>
<blockquote>Idag är det mest populära synsättet den vetenskapliga
realismen, enligt vilken ett &ldquo;verkligt och förnuftigt mål [&hellip;]
är att ge oss korrekta beskrivningar (och andra representationer) av hur
verkligheten är beskaffad. Det här projektet inkluderar att ge oss korrekta
beskrivningar av sidor av verkligheten som är icke observerbara&rdquo;.
(2003, s.&#8239;176)</blockquote>
<p>Vetenskaplig realism innebär att tillämpa empirisk metodik. Realismen
har segrat, då vi idag har enorm kunskap om <i>tinget-i-sig</i>. Genom
experiment, kan vi få kunskap som överskrider erfarenheten. Tvärsemot
fenomenologisk och kantiansk/nietzscheansk filosofi kan vi få kunskap som
ej härrör från någon mental erfarenhet av fenomenet, såsom kunskap om
elektronspinn och rumtidskrökning (jfr. Winther, 2000).
<br>
<br>
Vad man än gör, så är <i>funktionen</i> det väsentliga. För att få något
att fungera så använder vi förnuftet. Bygger man ett hus så måste det
fungera som bostad. Alla andra aspekter, såsom moraliska och estetiska, är
sekundära. Det förklarar varför förnuftet alltid har ledarrollen. Förnuftet
är centralt för funktionen. Det förklarar också varför personligheten
upplevs som intakt så länge vi har förståndet i behåll. En person kan efter
en stroke förlora talförmågan, eller bli blind och döv, och exempelvis
förlora sin konstnärliga förmåga, utan att det nämnvärt påverkar
omgivningens syn på individen. Men försvinner förståndet, den rationella
funktionen, så är han &ldquo;borta&rdquo;.
<br>
<br>
Förnuftet har en klart begränsad förmåga, men det har ledarrollen, ungefär
som förmannen på ett bygge. Det är samordnaren som sitter i
ledningscentralen. Man kan ej låta &ldquo;konstnärligheten&rdquo;,
&ldquo;religiositeten&rdquo; eller &ldquo;fantasin&rdquo; sitta i
ledningscentralen. Men det har ingenting att göra med
&ldquo;rationalism&rdquo;. Det betyder ej att förnuftet har svaret på allt.
Emellertid ser förnuftet till att de övriga funktionerna kommer till sin
rätt. Allting måste organiseras. En film är ingen rationalistisk produkt,
utan en konstnärlig och emotionell. Emellertid måste filmproducenten och
regissören anlita förnuftets organisatoriska förmåga för att det ska kunna
bli en film. Annars kommer inte det emotionella och det konstnärliga till
uttryck.
<br>
<br>
Vetenskapen har bevisat att Nietzsche har fel. Allt är inte materiellt,
utan tillvaron har också en ideal transcendent aspekt. Ljusvågor far fram
genom rymden, men de går ej att se, som sådana. Det är först när de
anländer till en detektor och blir till fotoner (dvs. materiella ting) som
vi kan uppleva ljuset. Ljuset befinner sig i ett transcendent tillstånd som
endast har en matematisk beskrivning. Det existerar ej som ett sinnligt
ting utan som en matematisk funktion i ett översinnligt tillstånd. Ljuset
finns utanför tiden. Kunde man färdas på en ljusstråle, så finge man
uppleva att tiden stod still. Så ljus definieras alltså av dess platoniska
form plus dess världsliga aspekt, fotonen. När den platoniska formen
&ldquo;kollapsar&rdquo;, så manifesteras ljuset som ett materiellt fenomen.
Kvantfysiken är förbluffande platonisk.</p>
<p class="centered"><span class="bigger">12.</span></p>
<p>Om man ska bedöma effekten av Nietzsches skriverier så kan man
konstatera att det slog rejält fel. Det blev till självdestruktiv höger-
och vänsterextremism. Efter frukten skall trädet dömas, och Nietzsches träd
gav usel frukt. Att Nietzsche skulle representera ett världsligt ideal,
stämmer ju dåligt. Det är i själva verket naiva mytologiska fantasier,
oförenliga med verkligheten. Att vara nietzschean är att leva i fantasin,
men inte att vara verklighetsnära och realistisk. Nietzsche berättar sagor,
som den om Vettvillingen som inbillar sig att jorden lösgjorts från solen.
Den blonda besten hörs ryta: &ldquo;Hütet euch für
die Juden!&rdquo; Profeten Zarathusta säger med sin mäktigaste predikoröst:</p>
<blockquote>Jag älskar skogen. I städerna är det gement att leva: där
finnas för många brunstiga.
<br>
Är det icke bättre att råka i mördarehänder än i en brunstig kvinnas
drömmar?</blockquote>
<p>Det här är inte filosofi utan tokroliga
fantasier&#8239;&mdash;&thinsp;Harry&nbsp;Potter för vuxna! Det ska ej tas
på allvar. Man bör bygga sitt medvetande på sunda tänkare. På samma sätt
ser en trädgårdsmästare till att välja en ljus plats med god jord, innan han
planterar sitt träd. Den goda jorden och den ljusa platsen motsvarar en
sund vetenskaplig förståelse och en sund teologi. Då kan trädet börja växa.
Det sträcker sina grenar mot himlen och hämtar näring ur Skaparens
gudomliga ljus.
<br>
<br>
Det är dags att försöka besvara Ronald&nbsp;Beiners fråga, nämligen
mysteriet hur Nietzsche kunde bli till 1900-talets troligen mest
inflytelserika tänkare. Hur kan man ta på allvar svamlet om den eviga
återkomsten, övermänniskan och slavnaturerna, viljan till makt som
metafysisk grund för tillvaron, och återupprättandet av det aristokratiska
klassamhället inklusive slaveriet? Den moderna rotlösa personligheten
kämpar med ett psykologiskt syndrom som kallas <i>puer aeternus</i>, det
eviga barnet (ynglingen), som illustreras av J.&#8239;M.&nbsp;Barries
&ldquo;Peter&nbsp;Pan&rdquo;, <span class="nb">Antoine de
Saint-Exupérys</span> &ldquo;Lille prinsen&rdquo; och Oscar&nbsp;Wildes
&ldquo;Dorian&nbsp;Gray&rdquo;. Den existentiella rotlösheten är själva
utgångspunkten för Nietzsches filosofi, något som bottnar i avsaknaden av
en förankringspunkt i kultur och religion. Psykologen <span class=
"nb">Marie-Louise von Franz</span> pointerar att sådana rotlösa existenser
är rekryteringsbas för totalitära rörelser (jfr. Winther, 2015).
<br>
<br>
Musikern David&nbsp;Bowie (1947-2016) var en <i>puer aeternus</i>,
åtminstone förstod han sig själv på detta sätt. I en sångtext svävar han i
en rymdkapsel ovan jorden, men förlorar kontakten och försvinner ut i
tomheten. Han tycks ha haft psykiska problem hela sitt liv. Fixeringen vid
ungdomlighet och odödlighet var konstant i Bowies tidiga karriär. I en
BBC-dokumentär, 1996, berättar han att han längtade efter en alternativ
verklighet. Han ville ha vadsomhelst utom det han kom ifrån (jfr. Leorne,
2015). Under sin vistelse i USA led han av narkotikamissbruk och drabbades
av paranoida vanföreställningar. Nietzsches form av fascism kom då att
fungera som förankringspost för personligheten. Han läste Nietzsche och
förvandlade sig själv till den &ldquo;smale vite hertigen&rdquo;. Bowie
anammade det fascistoida idealet för att hålla samman personligheten.
Symptomatiskt är att Adolf&nbsp;Hitler blev ett favoritämne för diskussion.
I en intervju för Playboy, 1976, säger han:</p>
<blockquote>Jag skulle verkligen vilja bli politiker. Jag ska bli det en
dag. Jag skulle älska att vara statsminister. Och, ja, jag tror verkligen
starkt på fascismen. Det enda sättet som vi snabbt kan få bort den här
liberalismen som nu förpestar luften, är att snabba på utvecklingen av en
högerinriktad och totalt diktatorisk tyranni, och få slut på [eländet] så
fort som möjligt. (ibid.)</blockquote>
<p>Mentalsjukhusen har alltid varit befolkade av övermänniskor. Patienterna
har presenterat sig såsom Napoleon eller Alexander den Store, exempelvis.
En sådan identifikation fyller som funktion att förstärka det krackelerande
egot. Det här förklarar varför den aristokratiska övermänniskotanken utgör
en sådan lockelse för det bräckliga psyket.</p>
<p class="centered"><br>
<img src="owl.gif" alt="OWL"></p>
<p><br>
&copy; Mats Winther (2020)
<br>
<br>
<br>
<span class="bigger">Förkortningar</span>
<br>
<br>
<b>AK</b>: <i>Antikrist.</i>
<br>
<br>
<b>BO</b>: <i>Bortom Gott och Ont.</i>
<br>
<br>
<b>GV</b>: <i>Den Glada Vetenskapen.</i>
<br>
<br>
<b>MG</b>: <i>Moralens Genealogi.</i>
<br>
<br>
<b>TF</b>: <i>Tragedins födelse.</i>
<br>
<br>
<b>TI</b>: <i>Twilight of the Idols.</i>
<br>
<br>
<b>VM</b>: <i>Viljan till Makt.</i>
<br>
<br>
<br>
<span class="bigger">Referenser</span>
<br>
<br>
<b>Augustine, St.</b> The City of God. (Dodds) (<a href=
"https://www.gutenberg.org/ebooks/author/1156" title=
"Augustine: The City of God. Project Gutenberg">här</a>)
<br>
<br>
<b>Beiner, R.</b> (2018). Dangerous Minds: Nietzsche, Heidegger, and the
Return of the Far Right. University of Pennsylvania Press.
<br>
<br>
&lsquo;Big Chill&rsquo;. Wikipedia. (<a href=
"https://sv.wikipedia.org/wiki/Big_Chill" title=
"Big Chill. Svenska Wikipedia">här</a>)
<br>
<br>
&lsquo;Big Rip&rsquo;. Wikipedia. (<a href=
"https://sv.wikipedia.org/wiki/Big_Rip" title=
"Big Rip. Svenska Wikipedia">här</a>)
<br>
<br>
<b>Bloom, A.</b> (1987). The Closing of the American Mind. Simon&nbsp;&amp;
Schuster.
<br>
<br>
<b>Dimuro, G.</b> (2019). &lsquo;The Habsburg Jaw And The Cost Of Royal
Inbreeding&rsquo;. ATI. (<a href=
"https://allthatsinteresting.com/habsburg-jaw" title=
"The Habsburg Jaw And The Cost Of Royal Inbreeding">här</a>)
<br>
<br>
&lsquo;Empire of the Ants&rsquo; (David&nbsp;Attenborough). BBC. (<a href=
"https://youtu.be/j16HYURqZxY" title=
"Empire of the Ants (David Attenborough)">här</a>)
<br>
<br>
&lsquo;Entropi&rsquo;. Wikipedia. (<a href=
"https://sv.wikipedia.org/wiki/Entropi" title=
"Entropi. Svenska Wikipedia">här</a>)
<br>
<br>
&lsquo;Fine-tuned universe&rsquo;. Wikipedia. (<a href=
"https://en.wikipedia.org/wiki/Fine-tuned_universe" title=
"Fine-tuned universe. Wikipedia">här</a>)
<br>
<br>
&lsquo;Fragments of Heraclitus&rsquo;. Wikisource. (<a href=
"https://en.wikisource.org/wiki/Fragments_of_Heraclitus" title=
"Fragments of Heraclitus. Wikisource.">här</a>)
<br>
<br>
<b>Gemes, K.</b> &amp; <b>Richardson, J.</b> (eds.) (2013). The Oxford
Handbook of Nietzsche. Oxford University Press.
<br>
<br>
<b>Glover, J.</b> (1999). Humanity: a moral history of the twentieth
century. Pimlico.
<br>
<br>
<b>Godfrey-Smith, P.</b> (2003). Theory and Reality: an introduction to the
philosophy of science. The University of Chicago Press.
<br>
<br>
<b>Jennings Howard, V.&#8239;L.</b> (1992). &lsquo;Nietzsche and
Heraclitus&rsquo;. Louisiana State University. (<a href=
"https://digitalcommons.lsu.edu/gradschool_disstheses/8220/" title=
"Nietzsche and Heraclitus (thesis by Jennings Howard)">här</a>)
<br>
<br>
&lsquo;Kambriska explosionen&rsquo;. Wikipedia. (<a href=
"https://sv.wikipedia.org/wiki/Kambriska_explosionen" title=
"Kambriska explosionen. Svenska Wikipedia">här</a>)
<br>
<br>
<b>Kirk, G.&#8239;S.</b> &amp; <b>Raven, J.&#8239;E.</b> (1977). The
Presocratic Philosophers: A Critical History with a Selection of Texts.
Cambridge University Press.
<br>
<br>
<b>Kirk, R.</b> (1996). Redeeming the Time. Isi Books.
<br>
<br>
<b>Leorne, A.</b> (2015). &lsquo;Dear Dr. Freud&nbsp;&ndash;
David&nbsp;Bowie Hits the Couch: A psychoanalytic approach to some of his
personae&rsquo; <u>&#8239;<i>i</i>&#8239;</u> David&nbsp;Bowie: Critical Perspectives (2015).
Devereux, Dillane, Power (eds.). Routledge.
<br>
<br>
<b>Linden, S. van der</b> (2011). &lsquo;The Science Behind
Dreaming&rsquo;. Scientific American (July 26, 2011) (<a href=
"https://www.scientificamerican.com/article/the-science-behind-dreaming/"
title="The Science Behind Dreaming. Scientific American">här</a>)
<br>
<br>
<b>Nietzsche, F.&#8239;W.</b> &lsquo;Books by Nietzsche,
Friedrich&nbsp;Wilhelm&rsquo;. Project Gutenberg. (<a href=
"https://www.gutenberg.org/ebooks/author/779" title=
"Books by Nietzsche. Project Gutenberg">här</a>)
<br>
<br>
&nbsp;&nbsp;&nbsp;&nbsp;----------&nbsp;&nbsp;&nbsp; (1974) (Kaufmann,
övers.). The Gay Science. Random House.
<br>
<br>
&lsquo;Nya högern (kulturrörelse)&rsquo;. Wikipedia. (<a href=
"https://sv.wikipedia.org/wiki/Nya_h%C3%B6gern_(kulturr%C3%B6relse)" title=
"Nya högern (kulturrörelse). Svenska Wikipedia">här</a>)
<br>
<br>
<b>Heidegger, M.</b> (2000) (Fried/Polt transl.). Introduction to
Metaphysics. Yale University Press.
<br>
<br>
&lsquo;Helmuth Nyborg&rsquo;. Wikipedia. (<a href=
"https://en.wikipedia.org/wiki/Helmuth_Nyborg" title=
"Wikipedia: Helmuth Nyborg">här</a>)
<br>
<br>
&lsquo;Pan (god)&rsquo;. Wikipedia. (<a href=
"https://en.wikipedia.org/wiki/Pan_(god)" title=
"Wikipedia: Pan (god)">här</a>)
<br>
<br>
<b>Perkins, R.</b> (1977). &lsquo;Preliminary Analysis of the Aphorism and
Its Precursors&rsquo;. Nietzsche-Studien&nbsp;6: 205-39.
<br>
<br>
<b>Peterson, J.&#8239;B.</b> (1999). Maps of Meaning: The Architecture of
Belief. Routledge.
<br>
<br>
<b>Platon</b>. Gorgias. Project Gutenberg (<a href=
"https://www.gutenberg.org/ebooks/1672" title="Platon: Gorgias">här</a>)
äv. Perseus Digital Library. (<a href=
"http://www.perseus.tufts.edu/hopper/text?doc=Perseus%3Atext%3A1999.01.0178%3Atext%3DGorg."
title="Perseus Digital Library: Gorgias (Plato)">här</a>)
<br>
<br>
&lsquo;Reciprok altruism&rsquo;. Wikipedia. (<a href=
"https://sv.wikipedia.org/wiki/Altruism#Reciprok_altruism" title=
"Svenska Wikipedia: Reciprok altruism">här</a>)
<br>
<br>
<b>Rushton, J.&#8239;P.</b> (2000). Race, Evolution, and Behavior: A Life
History Perspective (2nd Special Abridged Edition). Charles Darwin Research
Institute. (<a href=
"https://philipperushton.net/wp-content/uploads/2017/02/Race-Evolution-and-Behavior-ocr.pdf"
title=
"Rushton: Race, Evolution, and Behavior: A Life History Perspective (2nd Special Abridged Edition)">här</a>)
<br>
<br>
&lsquo;Welthauptstadt Germania&rsquo;. Wikipedia. (<a href=
"https://sv.wikipedia.org/wiki/Welthauptstadt_Germania" title=
"Svenska Wikipedia: Världshuvudstaden Germania">här</a>)
<br>
<br>
<b>Winther, M.</b> (2000). &lsquo;Critique of Neo-Hegelianism&rsquo;.
(<a href="beastrev.htm" title=
"Critique of Neo-Hegelianism, by Mats Winther">här</a>)
<br>
<br>
&nbsp;&nbsp;&nbsp;-----------&nbsp;&nbsp;(2015). &lsquo;The Puer
Aeternus&nbsp;&ndash; underminer of civilization&rsquo;. (<a href=
"puer.htm" title=
"The Puer Aeternus – underminer of civilization, by Mats Winther">här</a>)
<br>
<br>
&nbsp;&nbsp;&nbsp;-----------&nbsp;&nbsp;(2019). &lsquo;Om Europas
självmord och tribalismens återkomst&rsquo;. (<a href="tribalism.htm"
title="Om Europas självmord och tribalismens återkomst, av Mats Winther">här</a>)
<br>
<br>
&nbsp;&nbsp;&nbsp;-----------&nbsp;&nbsp;(2020). &lsquo;Den Fjärde
Politiska Teorin&nbsp;&ndash; en kritik av Alexander&nbsp;Dugins
postmoderna traditionalism&rsquo;. (<a href="dugin.htm" title=
"Den Fjärde Politiska Teorin - en kritik av Alexander Dugins postmoderna traditionalism, av Mats Winther">här</a>)
<br>
<br>
Se även:
<br>
<br>
<b>Helanterä, H.</b> (2009). &lsquo;Do unicolonial wood ants favor
kin?&rsquo;. Journal of Biology, 2009; 8(6): 56. (<a href=
"https://doi.org/10.1186/jbiol154" title=
"Helanterä: Do unicolonial wood ants favor kin?">här</a>)
<br>
<br>
<b>Winther, M.</b> (2011). &lsquo;Understanding European psychology: about
European psychology&nbsp;&ndash; its roots in the interiority of Christian
Middle Ages&rsquo;. (<a href="interiority.htm" title=
"Understanding European psychology: about European psychology - its roots in the interiority of Christian Middle Ages, by Mats Winther">här</a>)</p>
<p><br>
<br>
<br>
<br>
<br></p>
<p class="cn"><a href="index.htm"><img src="home.gif" alt="HOME"></a></p>
<p><br>
<br>
<br>
<br>
<br>
<br>
<br></p>
</div>
<p class="c4"></p>
<div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;
&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp;</div>
</body>
</html>
