<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="Enligt Henoks liknelser skall Människosonen ärva makten. Det är den mest kraftfulla förkristna messianska profetian.">
<META
NAME="keywords" CONTENT="Henoks liknelser, Henoks bok, Hanoks bok, Hanoks liknelser, Enocks bok, Enoks bok">
<META NAME="author" CONTENT="Mats Winther">
<link rel="canonical" href="http://mlwi.magix.net/enock.htm">
<TITLE>Henoks liknelser</TITLE></HEAD>
<BODY>

<div style="clear:left; margin:2px 4px 0px 3px;"><A HREF="index.htm"><img src="gifs/ghome_bsv.gif"  ALT="HOME"></A></div>
<div style="float:left; margin:0px 4px 0px 3px;"><A HREF="index.htm"><IMG src="gifs/green_but.gif"  alt="PDF"></A></div>

<DIV class="middle">
<H1>Henoks liknelser</H1>
<P><br><br>Henoks liknelser är den mest kraftfulla
messianska profetian från förkristen tid. Den var en mycket populär
inspirationskälla bland de tidiga kristna, men efter att Henoks bok i dess
helhet förbjöds på 300-talet föll den i glömska tills
den återfanns 1773. Boken har ännu inte trängt in i det allmänna
medvetandet så det kan vara värt att påminna om Henoks
liknelser som är och förblir en tumme i ögat på den moderna
bibelkritiken och dess trista, förvärldsligade messiasprofetior. Den
Henokianska messianska profetian är det nämligen omöjligt att
omtolka eller felöversätta.
<I>Den Smorde</I> som skall ärva makten framställs som
<I>Människosonen</I> som vistades med Herren redan innan stjärnhimlen
skapades. Han är både Gud och människa.  I övriga delar av
Henoks bok får Satansmyten sin mest elaborerade utformning. Den märkliga
skildringen av änglarnas fall har ådragit sig stort intresse i
ockulta kretsar, men detta tas ej upp i denna artikel.<BR><BR>
<IMG SRC="enoch.gif" style="float:left; margin-right:8px; margin-top:5px; margin-bottom:9px;" ALT="Henok">
Henoks (äv.&nbsp;Hanoks)
liknelser (1&nbsp;Henok 37-71) ingår som den största av fem böcker i
den förkristna kompilationen Henoks bok. Böckerna härrör från
olika epoker och var väl kända under gammaltestamentlig tid och under
de första århundradena e.Kr. Henoks bok citeras bl.a. i Judas&nbsp;1:14-15
samt konvergerar tydligt med Daniel&nbsp;7. I det senare fallet är det oklart
vem som inspirerat vem. Henoks liknelser härrör troligen från
2-1:a århundradet f.Kr. även om vissa forskare hävdat att den härstammar
från 1:a århundradet e.Kr. med ledning av att den ej återfanns
bland skrifterna i Qumran, till skillnad från de andra delarna av Henok.
Men det faktum att skriften inte fanns i det gnostiska biblioteket har av andra
forskare förklarats med att Henoks liknelser måste ha betraktats som
heretiska av gnostikerna just pga. dess avancerade begrepp av kristlig karaktär.
I Henoks liknelser beskrivs ju Messias som eskatologisk frälsargestalt; som
<I>Människosonen</I> som vistades med <I>andarnas Herre</I> i
begynnelsen. Denne Människoson skall ärva makten på jorden.
Dessa begrepp var oacceptabla för gnostikerna som ju talade om en utomvärldslig
frälsning och såg det kroppsliga och världsliga som något
negativt. Hursomhelst visar prof. James&nbsp;C.&nbsp;VanderKam (&ldquo;Enoch&nbsp;&ndash; A Man for
All Generations&rdquo;) att det är ytterst osannolikt att Henoks liknelser
skulle vara av kristet ursprung. </p><p style="clear:left;">
När Henoks bok förklarades apokryfisk på 300-talet så
kastade man i någon mening ut barnet med badvattnet. Henoks
liknelser skiljer sig märkbart från de andra skrifterna som pga.
sin apokalyptiska karaktär tillsammans med spekulationen kring de fallna änglarna
och deras förkastliga förehavanden bl.a. uppmuntrade gnostisk
dualistisk spekulation. Innan kyrkofadern Filastrius brännmärkte boken
så uttryckte bl.a. Iren&aelig;us, Klemens&nbsp;av&nbsp;Alexandria, Tertullianus samt Origenes
sin uppskattning av densamma. Henoks liknelser skiljer alltså ut sig men
framstår fortfarande som kontroversiell på en punkt. När Henok
till slut skälvande får träda fram för att få veta
vem Människosonen är (detta var ju innan Jesu födelse) så
inträffar en häpnadsväckande vändning. Henok får veta
att han själv och Människosonen är ett. Detta mystiska perspektiv
tycks vid första påseende svårsmält, men de paulinska
begreppen är ju egentligen ganska nära detta, t.ex. den identitet med
Kristus som Paulus uttrycker i Gal.&nbsp;2:20. Enligt Genesis&nbsp;5:21-24 så framgår
det att Henok (Hanok) inte dog som de andra patriarkerna, utan han hämtades
av Gud likt vad som skedde med profeten Elia. Detta har tolkats som att Henok trädde
in i det eviga livet i Jesus Kristus. Ur detta perspektiv kan man förstå
slutet i Henoks liknelser. I det följande översätter jag, så
gott jag kan, ett par utdrag från Richard&nbsp;Laurences engelska översättning.
Begreppet <I>Messias (Den Smorde)</I> förekommer på två ställen
i Henok, begreppet <I>Människosonen</I> används på sexton ställen,
<I>Den Utvalde</I> används fjorton gånger.</P>
<BLOCKQUOTE><B>1 Henok 46:1-6:</B> Där
fick jag se tidens Äldste, vars huvud var vitt som ull, och invid honom
fanns en annan vars ansikte var som en människas. Hans anletsdrag var
mycket behagfulla, likt de heliga änglarnas. Då frågade jag en
av änglarna som följde mig och som uppdagade alla hemligheter angående
denne Människoson; vem han var och varifrån han kommer; och varför
han vistades med tidens Äldste. Han svarade och sade till mig: Detta är
Människosonen till vilken rättfärdigheten hör; hos vilken rättfärdigheten
har dväljts; och som ska uppdaga alla de skatter som är fördolda;
för andarnas Herre har utvalt honom; och hans rättrådighet har
segrat inför andarnas Herre i evighet. Denne Människoson, som du ser,
skall rycka upp kungar och mäktiga från sina troner; skall lossa de mäktigas
tyglar, och krossa syndarnas tänder. Han skall slunga kungar från
deras troner och riken eftersom de ej upphöjt och lovprisat honom, ej
heller ödmjukat sig inför honom, genom vilken deras riken blivit dem
givna. Tillika ska Han nedgöra de mäktigas anleten, fylla dem med förvirring.
I mörker ska de bo, och maskar ska bli deras bäddar från vilka
de aldrig kan hoppas att bli upplyfta, eftersom de ej har upphöjt andarnas
Herres namn. 
<BR><BR><B>1 Henok 48:2-7:</B> I den timmen kallades Människosonen fram
inför andarnas Herre och inför tidens Äldste. Redan innan solen
och dess stjärntecknen skapades, innan stjärnorna på himlen
formades, gjordes hans namn känt inför tidens Äldste. Ett stöd
skall han bli för de rättfärdiga och de heliga att luta sig emot
så att de inte faller; och han skall bli ett ljus för nationerna. Han
skall bli ett hopp för de som sörjer i hjärtat. Alla på
jorden skall falla ner och dyrka honom; skall välsigna och upphöja
honom och sjunga lovprisningar till namnet av tidens Äldste. Och för
att detta skulle ske så har den Utvalde; den Gömde, funnits i hans närhet
innan världen blev till, och i evighet. I hans närhet existerade han,
och han har för helgonen och de rättfärdiga avslöjat
visdomen som utgått från tidens Äldste; för han har
bevarat de rättfärdigas lott.</BLOCKQUOTE><p><br></p>
<hr style="width:60%">
<P><BR><BR><b>Källor</b><br><br>
Enoch&nbsp;&ndash; A Man for All Generations, James&nbsp;C&nbsp;Vanderkam, University of South
Carolina Press, 1995.
<BR><br>The Book of Enoch the Prophet, translated by Richard&nbsp;Laurence 1883, Wizards
Bookshelf, 1977.
<BR><br>Biblioteca Sacra (Enoch, a Man Who Walked With God), Vol 148 #591, 1991.<BR><br>
The Journal of Evangelical Theolological Society, JETS 21:2 (June 1978)&nbsp;/ JETS
25:1 (March 1982). 
<BR><BR><BR><BR>
&copy;&nbsp;Mats Winther, 1999.
 </P>
<P><BR><BR><BR><BR><BR><BR><BR><BR></P><p class="cn"><A
HREF="index.htm" ><IMG SRC="home.gif"  ALT="HOME"></A></p>
<P><BR><BR><BR><BR><BR><BR><BR><BR><BR><BR></P></DIV><p style="clear:left;"></p><div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; </DIV></BODY></HTML>