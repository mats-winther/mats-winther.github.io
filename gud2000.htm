<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="En recension av mediaprästen Lennart Koskinens liberalteologiska bok 'Gud 2000'.">
<META NAME="keywords" CONTENT="Gud 2000, kristendom, Lennart Koskinen">
<META NAME="author" CONTENT="Mats Winther">
<link rel="canonical" href="http://mlwi.magix.net/gud2000.htm">
<TITLE>Recension av 'Gud 2000'</TITLE></HEAD>
<BODY>

<div style="clear:left; margin:2px 4px 0px 3px;"><A HREF="index.htm"><img src="gifs/ghome_bsv.gif"  ALT="HOME"></A></div>
<div style="float:left; margin:0px 4px 0px 3px;"><A HREF="index.htm"><IMG src="gifs/green_but.gif"  alt="PDF"></A></div>
<DIV class="middle">
<H1>Recension av &quot;Gud 2000&quot;</H1>
<P><br>Mediaprästen Lennart Koskinen har i boken &ldquo;Gud 2000&rdquo;
(Verbum 1997) nedtecknat sin andliga livssyn och gör samtidigt ett försök
att skissera den framtida utvecklingen av gudsbilden. K. ansluter sig till en
sekulär form av kristendom som växt fram inom den &ldquo;liberala&rdquo;
teologin. Han tar avstånd från en transcendent (utomvärldslig)
Gud och målar istället en gudsbild som är inomvärldslig men
ändå utanför tid och rum; en gud som är opersonlig men som
man ändå kan relatera till. Jag kommer att tänka på det oätliga
svarta nattvardsbröd som Maria&nbsp;Bergom&nbsp;Larsson beskriver i
boken &ldquo;Efter 2000 år&rdquo; (Verbum 1995). Där berättar hon
denna dröm: </P>
<BLOCKQUOTE><I>Jag drömde att det var kärnvapenkrig. Hela världen stod i
brand och byggnader rasade runt omkring mig. Mitt i denna katastrof stod människor
i kö framför den kände mediaprästen Lennart&nbsp;Koskinen för
att delta i den sista nattvarden. Men brödet som prästen delade ut såg
ut som GBs Sandwich, en glass, och det var av svart plast.
</I></BLOCKQUOTE><P>K:s grundläggande id&eacute; är att traditionell
kristendom tillhör kategorin &lsquo;sluten religion&rsquo; genom att den beskriver en
tillvaro där allt har sin givna plats och där Gud betraktas som den
yttersta förklaringen. Enligt K. är detta &lsquo;falsk religion&rsquo; som
bakbinder de troende med hjälp av skuldkänslor och sjukligt behov av
underkastelse. I motsats till detta finns den &lsquo;äkta religionen&rsquo; som frigör
kärlek och handlingskraft gentemot andra på jorden. Problemet är,
menar K., att den traditionella gudsbilden är en slags moralens garant som är
alltför intresserad av våra synder, speciellt de sexuella. Detta
skulle vara ett moraliserande förtryck som skuldbelägger och
legitimerar en verklighetsflykt som hindrar människorna att ta itu med
problemen i samhället. Enligt K. kan den kristna kyrkan genom historien
generellt karakteriseras som en hierarkisk, sluten religion som legitimerat förtryck
och verklighetsflykt.<BR><BR>  Även om tankegångarna har en viss bärighet
så är de alltför förenklade. Det blir svårt att förklara
tvåtusen år av exempellös utveckling om den kristna kyrkan
skulle ha varit en sådan hämmande faktor på den mänskliga
anden. Exempelvis betydde ju de medeltida munkarna mycket för framstegen
inom allehanda discipliner, såsom jordbruket. Är det inte så
att den inre moraliska konflikt som kristendomen genererade också
fungerade som ett incitament för individen att ta itu med och kontrollera
sitt inre mörker? Det är ju just genom att få upp ögonen för
den inneboende ondskan som vi kan hålla foten på djävulens
nacke. 
<BR><BR>I ett avseende måste jag ge Koskinen rätt, nämligen
att vi historiskt har underskattat den positiva, &ldquo;gudomliga&rdquo; sidan hos
människan genom att ensidigt upphöja Gud; dvs. betrakta honom som <I>summum
bonum.</I> Kvar på jorden har en värdelös, syndfull och
miserabel mänsklighet lämnats. Men är inte vår Gud även
liten och svag? Han är ju den lägste som tvår lärjungarnas
fötter. Historiskt har avståndet mellan människa och Gud varit
alltför stort. I själva verket har vi inte bara mörker inom oss
utan också gudomligt ljus: <I>Jesus svarade dem: Det är ju så
skrivet i eder lag: &lsquo;Jag har sagt att I ären gudar&rsquo;</I> (Joh 10:34). Men
Koskinen går kanske till överdrift ibland:</P>
<BLOCKQUOTE>
<I>[Gud är] en gång i historien konkret förkroppsligad som
Jesus från Nasaret. Men alltid i sitt handlande, mest påtaglig i
alla de livsfenomen vi ser omkring oss och själva bär inom oss. I fåglars
sång och räddningstjänstens båtar och helikoptrar. I ordet
riktat till oss, i dop, nattvard och gudstjänstens liturgi. I kärleksmötet
mellan två människor. </I>(s. 25)
</BLOCKQUOTE>
<P>När K. i citatet ovan menar att Gud är mindre påtaglig
i Kristus än i &ldquo;kärleksmötet mellan två människor&rdquo;
så illustrerar det en lömsk kraft hos den
immanenta gudomen. &ldquo;Kärleksmöte&rdquo; är ett fint ord för
sexualakten. K. återkommer ofta till att vi måste sluta betrakta
sexualiteten som synd och han menar att Gud manifesterar sig i det sexuella
samlaget. Även hos organiserade pedofiler förekommer id&eacute;n att
gudomen manifesterar sig i det extatiska mötet mellan barn och vuxen. Det är tydligt att det blir problem om
man underlåter att definiera gränserna.
<BR><BR>Vi ser här hur mörka krafter visar sig i det populära
relativistiska tänkandet (som inom teologin kallas för &ldquo;liberalteologiskt&rdquo;).
Det är en groda av liknande slag som den som hoppade fram i TV-programmet &ldquo;O
som i Ortmark.&rdquo; Här menade K. att Förintelsen förde det goda
med sig att den israeliska staten bildades. Dessa exempel visar hur förnekandet
av den personliga ondskan leder till att man inte har &ldquo;den onde&rdquo; under
kontroll, som då tar kommandot över pennan eller talorganet.
<BR><BR>Tvärtemot K. är det välbetänkt att betrakta sexualiteten 
som en &ldquo;demonisk&rdquo; kraft på gott och ont. Man måste
vara medveten om att sexualiteten är något som också kan skada
människor oerhört. Den moraliska funktionen som erfar smärta över
ondskans verkningar är något som finns <i>inneboende</i> i den mänskliga själen.
Men K. menar att &ldquo;synden&rdquo; enbart är något som är pådyvlat
utifrån av präster och prelater, nämligen en kollektiv etik. Men
sanningen är att moraliska känslor existerar också oberoende av
vad andra människor tycker. Den sant inkännande människan rättar
sig inte bara efter kollektiva normer. Vi måste erkänna människors
förmåga att känna personlig moralisk smärta.
<BR><BR>K. anser att en religion är något som växer fram
genom &lsquo;tolkning av tillvaron&rsquo; samt genom &lsquo;konstruktion av gudsbilden.&rsquo; Religion
handlar om ett &lsquo;förhållningssätt till tillvaron.&rsquo; Gud är följaktligen
inte något uppenbarat utan har <i>konstruerats</i>, ofta av politiska skäl.
K. är noga med att påpeka att den personliga gudsuppenbarelsen icke är
giltig. Den kan nämligen inte bevisas ha verklighetsstatus. Han garderar
sig dock och menar att man kanske inte kan avfärda gudserfarenheten helt.
Det var ju tur att han kastade in den brasklappen eftersom religionshistorien är
full av drömmar och visioner som har varit bestämmande även för
de bibliska personerna samt för den religiösa utvecklingen.
<BR><BR>  Det är oklart vad K. menar när
han hävdar att de psykiska upplevelserna inte har verklighetsstatus. Det är
ju nämligen så att allting vi erfar observeras genom psyket.
K. går så långt att han tar avstånd från den
introverta människan som han kallar för &lsquo;exklusiv,&rsquo; en människotyp
som &lsquo;flyr bort från det yttre livet&rsquo; och &lsquo;förstärker jagets
exklusivitet.&rsquo; Men enligt den psykologiska definitionen är introversion en
neutral term som åsyftar att subjektet betonas i relationen till omvärlden.
Man kan parafrasera ett japanskt ordspråk och säga att <I>i ögonen
hos en typisk introvert blir den älskades koppärr till smilgropar.</I>
Om man ser på världen med fullständigt &ldquo;objektiva&rdquo; ögon
dödas all passion. Troligen är ungefär femtio procent av alla människor
introverta i olika hög grad. Att K. på detta sätt tar avstånd
från halva mänskligheten och deras psykologiska förhållningssätt
är faktiskt intolerant.
<BR><BR> K. inser naturligtvis att han får problem med sin motvilja för
den introverta människan eftersom så många betydande kristna
personer har dragit sig undan från världen i perioder för att nå
en innerligare gudsrelation. Men K. löser problemet genom att vända på
begreppen och kalla dessa mystiker för &lsquo;extroverta&rsquo; och &lsquo;inklusiva&rsquo;
eftersom dom &lsquo;betonar sambandet mellan det inre och det yttre.&rsquo; Den
upplevelseorienterade människan kallar han dock för introvert. De människor
som med andan i halsen går krogrundor samt ägnar sig åt fallskärmshoppning
m.m., skulle alltså vara &lsquo;introverta.&rsquo; Det slutar i en begreppsförvirring
som är total. Det liknar hans snurriga beskrivning av Guds natur. Det
blir till slut mycket svårt att förstå vad K. menar med den
idealiska kristna människan som är extravert men definitionsmässigt
introvert samt hans kristna gudom som är immanent fast transcendent.

<BR><BR>  Vidare vill K. rida på de populära begreppen kring
kaosteorin. Men även här är begreppen fullständigt
missvisande eftersom kaos och ordning hos K. beskrivs som absoluta motsatser.
Enligt K. är kaos förstöraren av den gudomliga ordningen. Det är
ondska, död, jordbävningar och alla tillvarons nedbrytande krafter.
Men enligt modern kaosteori är i själva verket kaos och ordning
komplementära och ordning föds spontant ur kaos.
<BR><BR> Jag tvingas konstatera att K. inte är insatt i de termer och
teorier han bygger sina begrepp på. Signifikativt är att Carl&nbsp;Gustav&nbsp;Jungs namn blir felstavat. K. har noterat att nämnde
schweiziske psykolog är populär i dessa dagar och vill rida på vågen.
Men han lurar därmed läsaren att sådana tankegångar
beskrivs i kapitlet &ldquo;Gudstro och djuppsykologi.&rdquo; Men ingenting av
Jungs eller andra djuppsykologers teorier beskrivs i boken. Jag kan i förbigående
nämna att grunden för Jungs teori (<A HREF="jungintro.htm" title="Om jungiansk psykologi">här</A>) är
att gudsupplevelsen emanerar från ett psykologiskt gudskomplex i det
omedvetna. <BR><BR>I K:s egentillverkade trosbekännelse existerar inte
personerna i treenigheten. Jesus har degraderats till ett historiskt möte
mellan Gud och människa, ungefär som hos muslimerna. Varför vill
han rasera denna treenighet som är den mest kompletta gudsbilden i
religionshistorien? I treenigheten är Gud både människa och
ande. Gud är i Sonen den ödmjuke, den lägste som tvår lärjungarnas
fötter. Gud framställs även som svag. På så sätt
är det mobbade barnet på skolgården mer nära Honom än
de starka, upphöjda och mäktiga. Att bevara vår gudsbild innebär
att bekämpa det förakt för svaghet som finns latent i de
religioner där man endast ser Gud som något underbart och oändligt
upphöjt. 
<BR><BR>Men om man nu har bestämt sig för att vår gudsbild
behöver förändras så är det väl bättre att
utveckla och komplettera den istället för att kassera den: <I>En, två,
tre&nbsp;&mdash; men, min käre Timaios, var har vi den fjärde&hellip;?,</I> som
Platon säger i inledningen till Timaios. Det har i vissa läger lyfts
fram en fjärde aspekt av gudomen som skulle vara den feminina anden Sofia
(<A HREF="sofia.htm" title="Sofia - gudomlighetens feminina aspekt">här</A>). Men en invändning som då genast
inställer sig är denna: får inte det feminina elementet genast
maskulin karaktär om den förstenas och &ldquo;ställs på en
piedestal&rdquo; i ett kyrkorum? Blir denna aspekt av gudomligheten inte då
mer lik den rustningsförsedda gudinnan Athena som i praktiken var mer
maskulin än feminin? Det feminina mysteriet kanske är beroende av att
inte ha det hårda dagsljuset riktat direkt på sig. Den feminina
anden måste i så fall fortleva i skuggan under de susande lövträden,
ungefär som den skygga gudinnan Diana som till varje pris ville undvika männens
blickar. Därmed kunde hennes feminina väsen bevaras eftersom hon inte
kunde utvecklas till en maskulint väldefinierad och, i värsta fall,
petrifierad gudomlighet.
<BR><BR>
</P>
<P>&copy; Mats Winther 1999.</P>
<P><BR><BR><BR><BR><BR><BR><BR><BR></P><p class="cn"><A
HREF="index.htm" ><IMG SRC="home.gif"  ALT="HOME"></A></p>
<P><BR><BR><BR><BR><BR><BR><BR><BR><BR><BR></P></DIV><p style="clear:left;"></p><div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; </DIV></BODY></HTML>
