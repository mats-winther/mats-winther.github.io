<!DOCTYPE html>
<html lang="sv">
<head>
<meta charset="UTF-8">
<meta name="viewport" content="width=device-width, initial-scale=1">
<link href="style1c.css" rel="stylesheet" type="text/css">
<meta name="description" content="Artikeln redogör för David Rohls intressanta fynd angående bibeln som autentiskt historiskt dokument.">
<META NAME="keywords" CONTENT="David Rohl, bibelhistoria, arkeologi">
<META NAME="author" CONTENT="Mats Winther">
<link rel="canonical" href="https://mats-winther.github.io/rohl.htm">
<TITLE>Bibeln som historiskt dokument</TITLE></HEAD>
<BODY>

<div style="clear:left; margin:2px 4px 0px 3px;"><A HREF="index.htm"><img src="gifs/ghome_bsv.gif"  ALT="HOME"></A></div>
<div style="float:left; margin:0px 4px 0px 3px;"><A HREF="index.htm"><IMG src="gifs/green_but.gif"  alt="PDF"></A></div>

<DIV class="middle">
<p class="cn"><IMG SRC="bibhist.gif" height="96" width="558" ALT="Bibeln som historiskt dokument"></p><DIV style="max-width:70%; margin:auto;"><span class="small">
(har tidigare varit publicerad i <B>Kyrka och Folk</B>, nr.8 feb.&nbsp;99. Men artikeln är för optimistisk, bibeln är fortfarande opålitlig
som historiskt dokument)</span></div>
<P><br>I boken &ldquo;<I>Test of Time: The Bible&nbsp;&ndash; From Myth to History</I>&rdquo;
(Arrow Books 1996) påvisar arkeologen och historikern David&nbsp;Rohl att
bibelns historiebeskrivning faktiskt går att verifiera samt att den
bibliska kronologin dessutom tycks mycket exakt. Tills idag har arkeologer
underskattat bibeln som historiskt dokument eftersom man inte har kunnat knyta
samman egyptisk och israelisk historia och kronologi. Arkeologin har ej heller
slutgiltigt kunnat verifiera bibelns berättelser. Men pga. en omvärdering
av den egyptiska kronologin så tycks bitarna falla på plats och
sammanhangen syns plötsligt glasklara. Fakta har alltid funnits framför
historikernas ögon, men man har stirrat sig blind på
1800-talsarkeologins förhastade slutsatser.
</p><div><span class="small">Den sjuarmade ljusstaken.</span></div><IMG
SRC="sjuarmad.jpg" style="float:left; margin-right:8px; margin-top:5px; margin-bottom:9px;" height="127" width="135" ALT="Den sjuarmade ljusstaken">
<p style="margin-top:3px;">Kärnan&nbsp;i&nbsp;Rohls&nbsp;id&eacute;&nbsp;är att de 21:a och 22:a dynastiernas faraoner inte alltid följde på
varandra. Eftersom Egypten ej alltid varit enat så har det förekommit
parallella faraoner. Misstaget som arkeologerna gjort är att dom placerat
alla faraoner efter varandra och därmed tänjt ut den egyptiska
historien. I det forna Egypten hade man ej en kronologisk tideräkning utan
tiden räknades som exempelvis &ldquo;<I>år 9 i farao Neferhotep&nbsp;I:s
regeringstid</I>.&rdquo;</p><p style="clear:left;">Det här  har orsakat en felaktig arkeologisk kronologi
eftersom det i hög grad har funnits medregenter eller parallella regenter.
Det mellersta rikets tredje period brukar dateras till 1069-664 f.kr. Genom att
förkorta denna period med 200 år så uppnår Rohl att
historiska och arkeologiska data faller på plats. Hittills har antagits att det var Ramses&nbsp;II som regerade i Egypten
under exodus. Men med den nya kronologin andrager Rohl att det var Neferhotep I
av den 13:e dynastin som då regerade eftersom exodus skedde runt 1450
f.Kr, medan Ramses&nbsp;II regerade någon gång under perioden 1279-1213
f.kr. 
<BR><BR>Att på så sätt flytta tillbaks den relativa bibliska
historien ett par hundra år får diverse effekter. Bl.a. medför
det att Salomos regeringstid hamnar i den sena bronsåldern istället för
tidig järnålder som tidigare antagits. Arkeologerna har hittills inte
velat acceptera den bibliska beskrivningen eftersom dom vetat att den tidiga järnåldern
var mycket fattig emedan den sena bronsåldern var mycket rik.  Den sena
bronsålderns rikedom överensstämmer emellertid med bibelns berättelser
om Salomos rikedom. Templet som Salomo byggde i Megiddo enligt 1&nbsp;Kon.&nbsp;9:15 går
härmed att verifiera enligt de arkeologiska utgrävningar som i Megiddo
uppdagat ett mycket rikt bronsålderspalats bl a innehållande en
elfenbenspjäs föreställande en kung flankerad av två
sfinxer. I Kon.&nbsp;10:18f framgår det faktiskt att Salomo byggde en tron
flankerad av två lejon.
<BR><br>Vidare framgår av 1&nbsp;Kon.&nbsp;9:15 att Salomo byggde en anläggning
kallad Millo som även den har grävts ut. Den har dock blivit daterad
till ett par århundraden före Salomo, men eftersom Salomos tid nu
flyttas bakåt så kan bibeln verifieras även på denna
punkt.</p><div><span class="small">Tutankhamon</span></div><IMG
SRC="tutan.gif" style="float:left; margin-right:8px; margin-top:5px; margin-bottom:9px;" ALT="Tutankhamon">
<p style="margin-top:3px;">På&nbsp;detta&nbsp;sätt&nbsp;fortsätter Rohl att plocka fram nya fascinerande fakta i sin bok. Det går
nu även att finna historiska belägg för israeliternas bosättning
i Egypten samt även belägg för det tydliga möte av egyptisk
och israelisk historia som förekommer i 1&nbsp;Kon.&nbsp;14:15f samt II&nbsp;Krön.&nbsp;12:2ff. På dessa ställen i bibeln blir Jerusalem anfallet av en farao
Sosak respektive Sisak.</p><p style="clear:left;">Tidigare har man pga. namnlikheten förknippat honom
med farao Shoshenk I; men det har ej gått att verifiera denna händelse
i egyptiska annaler. Men med den nya kronologin så borde Ramses&nbsp;II ha
regerat under denna period. Enligt en inskription i Thebe så plundrade
också Ramses II en stad kallad Salem under sitt åttonde regeringsår.
Salem var det gamla namnet för Jerusalem som förekommer i Genesis
14:18. Vad som ytterligare stärker teorin är att Ramses&nbsp;II enligt
egyptiska källor hade ett smeknamn enligt förkortningen &lsquo;Ss&rsquo;. Man
skrev inte ut vokalerna men troligen uttalades hans namn <I>&lsquo;Shysha&rsquo;</I>.
Israeliterna kan ha lagt till ett &lsquo;k&rsquo; eftersom namnet då får
betydelsen <I>&lsquo;den som trampar ner,&rsquo;</I> vilket var just vad han gjorde med
israeliterna.</p><div><span class="small">Statyett från gamla riket</span></div><IMG
SRC="statyet1.gif" style="float:left; margin-right:8px; margin-top:5px; margin-bottom:9px;" ALT="Statyett"><p style="margin-top:3px;">Till&nbsp;sist&nbsp;kan&nbsp;jag&nbsp;nämna
ett intressant litet fynd som finns i Br&uuml;ssels museum. Det är en
egyptisk lerfigurin (ej att förväxla med bilden) där Jakob och
Josefs namn finns inskrivna. Detta fynd har tidigare inte kunnat kopplas till de
bibliska personerna eftersom fyndet är  daterat till sena 12:e eller tidiga
13:e dynastin. Men i den nya kronologin var just detta den tid som ledde till
fram till exodus. Vi vet att det då rådde en konflikt mellan
befolkningsgrupperna och egyptierna hade en vana att tillverka lerfiguriner på
vilka de skrev in sina fienders namn. De krossade därefter figurinerna för
att på magiskt vis åsamka personerna skada. Även om detta fynd
ur arkeologisk synvinkel är en petitess så är det ju
fascinerande att namnen kan misstänkas åsyfta dessa betydelsefulla
personer. Många fler intressanta fakta nämns, men dessa exempel får
räcka som smakprov. Värt att notera är att David&nbsp;Rohl, som för
övrigt är agnostiker, kommer ut med en uppföljare till nämnda
bok under juli 1999.</p>

<p style="clear:left;"><br>
&copy; Mats Winther, 1999.</P>    
<P><BR><BR><br><br><br><br></P><p class="cn"><A
HREF="index.htm" ><IMG SRC="home.gif"  ALT="HOME"></A></p>
<P><BR><BR><BR><BR><BR><BR><BR><BR><BR><BR></P></DIV><p style="clear:left;"></p><div>&nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; &nbsp;&nbsp;&nbsp;&nbsp;&nbsp; </DIV></BODY></HTML>